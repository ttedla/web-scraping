ደረጃ,ርዕስ,ቀን,ዜና,ድረ-ገጽ
1,የኢትዮጵያ ዐይን ባንክ፡ የዐይን ብርሃኑን አጥቶ የተመለሰለት ታዳጊ,12 ጁን 2019,"



Image copyright
Getty Images

የመቀሌ ነዋሪ የሆነው አቡበክር ውሃውብረቱ እናቱና አባቱ በፍቺ በመለያየታቸው ዕድገቱ ከእናቱ ጋር ነው። ለቤተሰቡ የመጀመሪያ የሆነው አቡበክር የዐይን ህመሙ የጀመረው ገና የሁለት ዓመት ከሰባት ወር ህፃን ሳለ ነበር።  ያጋጠመው የአለርጂ ህመም ዐይኑን በተደጋጋሚ እሸኝ እሸኝ ይለው ነበር። እርሱም ህመሙ እያስገደደው በተደጋጋሚ ዐይኑን ያሸዋል። ከትምህርት ቤትም ሆነ ከጨዋታ ሲመጣ አይኑ ተጨናብሶና ደም ለብሶ መምጣቱ የተለመደ ሆነ። • የወንዶች ያለዕድሜ ጋብቻ ህመሙ የእርሱ ብቻ ሳይሆን የእናቱም የዘወትር ጭንቀት ነበር። ""በእኔ ዐይን ምክንያት ዐይኗ እምባ እንዳዘለ፤ እንዳለቀሰች ነው፤ አንተን ከሚያምህ እኔን ለምን አያመኝም? ትለኝ ነበር"" ይላል የእናቱን መጠን ያለፈ ጭንቀት ሲያስረዳ። ""በዚህ ዐይን ምክንያት እናቴ ሁል ጊዜ ታለቅስ ነበር"" የሚለው አቡበክር እርሱን ለማሳከም ያልጎበኘችው የጤና ተቋም እንዳልነበርም ይናገራል።ይሁን እንጂ የተወሰነ የህመም ማስታገሻና 'ዕድሜህ ሲጨምር ይተውሃል' ከሚል ምክር በስተቀር የተሰጠው ዘላቂ መፍትሄ አልነበረም። ትምህርት ቤት በሄደ ቁጥር ከነጭ ሰሌዳና ከብርሃን ጋር እንደተሟገቱ ነው። የልጅነት ዐይኑ ብርሃንን ጠላ።• ከወለደች ከ30 ደቂቃዎች በኋላ ለፈተና የተቀመጠችው እናትማስታገሻ መድሃኒት እየተሰጠው፤ እየተሻለው፤ እንደገና እያገረሸበት ትምህርቱን ለመከታታል አዳጋች ሆነበት። ቢሆንም ግን ትምህርቱን እያቋረጠና እንደገና እየቀጠለ አስራ ሁለተኛ ክፍል ደረሰ።የ10ኛ ክፍል ተማሪ ሳለ ብዥ ማለት የጀመረው ዐይኑ የ12ኛ ክፍል ተማሪ ሳለ ግን የዐይን እይታው ጨርሶውኑ ስለቀነሰ ትምህርቱን መማር አልቻለም። ቀስ በቀስም በተለይ የአንደኛው ዐይኑ እይታ ሙሉ በሙሉ ጠፋ።  ""ከእይታ በላይ ፈጣሪ የሰጠን ፀጋ የለም፤ ማየት መቻል ትልቅ ነገር መሆኑን ነው የተረዳሁት"" ይላል -የዐይኑን ብርሃን ያጣበትን አጋጣሚ ሲያስታውስ።""ማታ አሞኝ ሳሸው... ሳሸው ቆይቼ ተኛሁ፤ ከዚያም ጠዋት ስነሳ ... አንዱ ዐይኔ አያይም፤ በቃ አበድኩ፤ ጮህኩ፤ ቤተሰቦቼ ተደናገጡ፤ ፍርሃት ፍርሃት አለኝ፤ አንቀጠቀጠኝ"" ሲል ሁሉም ነገር እንደጨለመበትና ሁኔታውም በቃላት እንደማይገለፅ ይናገራል።በዚህ ጊዜ የተደናገጡት ቤተሰቦቹ ደቂቃም ሳያባክኑ ወደ ሆስፒታል ይዘውት ሄዱ፤ ይሁን እንጂ በከተማው ላለው ሐኪም ቤት ከአቅም በላይ ነበር። ለሕክምናው ወደ ውጭ አገር መሄድ እንዳለበት ታዘዘ። ይህ ትዕዛዝ አቅም ለሌላቸው ቤተሰቦቹ ዱብ ዕዳ ነበር። ጊዜም ሳይወስዱ በነጋታው አዲስ አበባ ወደሚገኘው ዳግማዊ ሚኒሊክ ሆስፒታል ለተሻለ ሕክምና ተወሰደ። የዐይን ብሌን ንቅለ ተከላ እንደሚደረግለትም የሰማው እዚሁ ነበር። አብዝቶ የሚሰማው ስለ ኩላሊት ንቅለ ተከላ ስለነበር ፅንሰ ሃሳቡ ራሱ እንግዳ ሆነበት።የዐይን ብሌኑ ሕይወታቸው ካለፉ ሰዎች የተለገሰ እንደሆነ ሲያስበው ደግሞ በጣም ተደናገጠ፤ ሕክምናው እውነት አልመሰለውም።• በህንድ ህፃኗን ደፍረው የገደሉ በእድሜ ልክ እስራት ተቀጡ 'ታዲያ ከፈራህ እምቢ ለምን አላልክም?' አልነው። ""ብርሃን አጥቼ እንዴት አልፈልግም እላለሁ፤ ያለውን አማራጭ መሞከር ነው እንጂ"" ሲል ነበር ሳያወላዳ ምላሹን የሰጠን። ሙሉ በሙሉ ብርሃን ያጣው ዐይኑ የዐይን ብሌን ንቅለ ተከላው ተደረገለት።ከቀዶ ሕክምናው እንደወጣ ህመም ቢሰማውም እየቆየ ግን ዐይኑ በትንሹም ቢሆን ማየት ጀመረ። ለመጀመሪያ ጊዜም ያየው ቀዶ ሕክምናውን ያደረገችለትን ሐኪም እንደሆነ ያስታውሳል።ከሰው ያውም ሕይወቱ ካለፈ ሰው በተለገሰ የዐይን ብሌን ማየት መቻሉ በጣም አስገርሞታል። የማያውቃቸውን የለጋሽ ቤተሰቦች ""የለጋሹ ቤተሰቦች ባላውቃቸውም ለሰዎች የሚያስቡ፣ ጥሩና የዋህ ሰዎች እንደሆኑ ነው የማስበው"" ሲል ያመሰግናቸዋል።


Image copyright
BSIP

በተለገሰ የዐይን ብሌን ማየት ምን ስሜት ይሰጣል?አቡበክር አንዳንዴ ንቅለ-ተከላው በተደረገበት ዐይኑ ሲመለከት በእኔ ነው ወይስ በለጋሹ ሰው ዐይን የማው? የሚለው የሁል ጊዜም ሃሳቡ ነው። ነገር ግን ከራሱ ጋር በሚያደርገው ንግግር ለራሱ መልስ ይሰጣል።""በለጋሹ ዐይን እኔ የማየውን ነው የማየው"" ይላል። አንዳንዴ ጓደኞቹ ""ለጋሹ ያየው የነበረውን እኮ ነው የምታየው"" እያሉ እንደሚወርፉትና 'ሙድ' እንደሚይዙበት አልሸሸገንም። ኧረ እንዲያውም በሴት ወይስ በወንድ የዐይን ብሌን ነው የምታየው እያሉ እንደሚጠይቁትም ሳቅ ባልተለየው አንደበቱ አጫውቶናል። • የኢትዮጵያ ፊልም ወዲያና ወዲህ""የዐይን ብሌኑን የለገሱኝን ቤተሰቦች እጅግ አመሰግናቸዋለሁ፤ ባላውቃቸውም አላህ ጥሩ ነገር እንዲሰጣቸው እመኝላቸዋለሁ"" ሲል የዐይን ብርሃኑን የመለሱለትን ለጋሾች አመስግኖ አይጠግብም። አቡበክር አሁን የአንድ ዐይኑ ብርሃን ሙሉ ለሙሉ የተመለሰለት ሲሆን ለሌላኛው ዐይኑ ሕክምና ለማድረግም እየተጠባበቀ ይገኛል።  ትምህርቱን ለመቀጠልና እንደርሱ የተቸገሩ ሰዎችን ለመርዳት ዶክተር መሆን እንደሚፈልግም ነግሮናል። የዐይን ብሌን ንቅለ ተከላበተለያየ ምክንያት የዐይን ብሌን ላይ የሚከሰት ጠባሳ ለዐይነ ስውርነት ሊዳርግ ይችላል። በተፈጥሮ፣ በአደጋ፣ በኩፍኝ በሽታ ወይም በተለያዩ የዐይን ህመሞች ሊከሰት ይችላል። ይህም በዓለም አቀፍ ደረጃ ሊድን የሚችል ዐይነ ስውርነት ይባላል። የዐይን ብሌን ጠባሳ መሆኑ በሐኪም ከተረጋገጠ በኋላ በንፁህ የዐይን ብሌን የመቀየር ሂደት የዐይን ብሌን ንቅለ ተከላ እንደሚባል የኢትዮጵያ የዐይን ባንክ ሥራ አስኪያጅ ወ/ሮ ለምለም አየለ ያስረዳሉ።""አንድ ፍሬም ያለው መስታዎት በድንጋይ ተመቶ ቢሰነጣጠቅ ከውስጥ ወደ ውጭም ሆነ ከውጭ ወደ ውስጥ አያሳይም፤ በመሆኑም ፍሬሙን ቀርፆ አውጥቶ በሌላ መተካት ነው። የዐይን ብሌን ንቅለ ተከላም እንደዚያው ነው"" ሲሉ ምሳሌ ይመዛሉ።• ስለ ግንቦት 27፤ 1983 የጎተራው ፍንዳታ ምን ያስታውሳሉ?እርሳቸው እንደሚሉት የጣታችንን ጥፍር ልጦ እንደማንሳት ያህል የዐይን ብሌንን ልጦ ማንሳት ይቻላል። በመሆኑም በዚህ ሂደት ከለጋሹ የተነሳውን የዐይን ብሌን ወደ ታካሚውም በተመሳሳይ መልኩ ማስተላለፍ ይቻላል።  ሕክምናውን ለማግኘት የእድሜ ገደብ የለውም የሚሉት ወ/ሮ ለምለም ለሕፃናት ከፍተኛ የሆነ ጥንቃቄ ስለሚያስልግ ትንሽ መጠበቅ እንደሚያስፈልግ ይህም እንደ ሐኪሙ ውሳኔ ይወሰናል ይላሉ።የኢትዮጵያ የዐይን ባንክም ሰዎች በሕይወት እያሉ የዐይን ብሌናቸውን ለመስጠት ቃል እንዲገቡ በማድረግ የዐይን ብሌን የማሰባሰብ ሂደት ይሰራል። በዚህም ቃል የተገቡ የዐይን ብሌኖችን ከሟች ቤተሰቦች ጋር በመነጋጋር እንዲነሱ ያደርጋሉ።አንድ ሰው ከዚህ ዓለም በሞት መለየቱ ከተረጋገጠ በኋላ በስምንት ሰዓታት ጊዜ ውስጥ የዐይን ብሌኑ ተነስቶ በዳግማዊ ሚኒሊክ ሆስፒታል ቅጥር ግቢ ውስጥ ወደ ሚገኘው የኢትዮጵያ ዐይን ባንክ ቢሮ ይመጣል።ከዚያም የደም ናሙና በመውሰድ የዐይን ብሌኑ ጥራት ይረጋገጣል። በባንኩ ውስጥ የዐይን ብሌኑ የሚቀመጠው ለ14 ቀናት ብቻ ነው። ከ14 ቀን በላይ ከቆየ ስለሚበላሽ ጥቅም ላይ አይውልም።• አምስት ጂ ኢንተርኔት ምን አዲስ ነገር አለው? በመሆኑም እነዚህን ሂደቶች ያለፈ የዐይን ብሌን፤ ንቅለ ተከላ በሚካሄድባቸው በአዲስ አበባ ዳግማዊ ሚኒሊክ ሆስፒታልና ቅዱስ ጳውሎስ ሆስፒታል፤ ጎንደር ዩኒቨርሲቲ ሆስፒታል፣ ኲሓ ሆስፒታል፣ ሃዋሳ ዩኒቨርሲቲ ሆስፒታል፣ ጅማ ዩኒቨርሲቲ ሆስፒታል በጠየቁት ወረፋ መሠረት የዐይን ባንኩ ያዘጋጃቸውን የዐይን ብሌኖች ያሰራጫል።የኢትዮጵያ የዐይን ባንክ ከተመሰረተ 15 ዓመታትን ቢያስቆጥርም እስከ ፈረንጆቹ 2018 መጨረሻ ድረስ የዐይን ብሌን ንቅለ ተከላ የተደረገላቸው 2112 ኢትዮጵያዊያን ብቻ ናቸው።ከሚለገሱት የዐይን ብሌኖችም 80 በመቶ ያህሉን ብቻ እንደሚጠቀሙ የሚናገሩት ሥራ አስኪያጇ ቀሪው 20 በመቶ በተለያየ ችግር ምክንያት ከጥቅም ውጭ የሚሆኑ ናቸው ብለዋል።እስካሁን ድረስ ወደ 3 ሺህ የተጠጋ የዐይን ብሌን መለገሱንም ወ/ሮ ለምለም አክለዋል። 
",https://www.bbc.com/amharic/48605253
2,ጠቅላይ ሚነስትር ዐብይ አህመድ በአክሱም ምን ተጠየቁ?,11 ጁን 2019,"



Image copyright
Prime minister facebook page 

ጠቅላይ ሚኒስትር ዐብይ አህመድ በትናንትናው ዕለት የአክሱም ከተማን የጎበኙ ሲሆን፤ በቆይታቸውም በአክሱም ዩኒቨርስቲ በተፈጠረው ችግር ዙሪያ፣ በአክሱም ሃውልቶች ላይ ስለተጋረጠው አደጋ ከከተማው ከተውጣጡ የተለያዩ የህብረተሰብ ክፍሎችና ጋር ተወያይተዋል። በፌደራል መንግሥቱና በትግራይ ክልል መካከል ያለው ቀዝቃዛ ግንኙነት ጋር ተያይዞ ጉብኝታቸው አነጋጋሪም ሆኖ የነበረ ሲሆን ነዋሪዎቹም በተለያየ ማህበራዊ ሚዲያዎች ላይ የሚንሸራሸሩ ጥያቄዎችን ለጠቅላይ ሚኒስትሩ አቅርበውላቸዋል። • በ2018 ጎልተው የታዩት ጠቅላይ ሚኒስትር ዐብይ አህመድከተጠየቁት ጥያቄዎች መካከልም የተወሰኑትን ጥያቄዎች የመለሱ ሲሆን ለአንዳንዶቹም ምላሽ እንዳልሰጡ ቢቢሲ ያናገራቸው የውይይቱ ተሳታፊዎች ገልፀዋል። የመሰረተ-ልማት ችግሮችአክሱም ከተማ የቱሪስት መናኸሪያ እንደመሆኗ መጠን የውሃ ችግር በተደጋጋሚ ያጠቃታል። ይህ የማይቀረፈው ለምንድን ነው? እሳቸውም በምላሹ ይህ የፌደራል መንግሥት እንደማይመለከተውና ለዚህ ምላሽ መስጠት ያለበት ክልሉ ነው ብለዋል። የኢትዮ-ኤርትራ ድንበር መዘጋት ለዓመታት ተፋጠው የነበሩት ኢትዮጵያና ኤርትራ ሰላም መፈጠር መልካም ሆኖ እርቁ ግን ያልተጠናና መሰረታዊ ሂደት ያልነበረበት ይመስላል ተብለው የተጠየቁት ጠቅላይ ሚኒስትሩ ኤርትራ ውስጥ አዳዲስ ክስተቶች እየታዩ ስለሆነ እነዚህ ጉዳዮች እስኪስተካከሉ ከኤርትራ መንግሥት በኩል የተወሰደ እርምጃ እንደሆነ ተናግረዋል። ቀጣዩ ምርጫ ምርጫው የሚራዘምና የማይካሄድ ከሆነ የእርስዎ ተቀባይነት ስለሚያበቃ ምንድነው እያሰቡ ያሉት፤ ይህስ ነገር አገሪቷን አደጋ ውስጥ አይከትም ወይ የተባሉ ሲሆን እሳቸውም እንደ ግንባር ምርጫው እንዲካሄድ ፍላጎት ቢኖርም፤ በምርጫው ላይ የጋራ መግባባት ላይ መደረስ ስላለበት ከሁሉም ፓርቲዎች ጋር በጋራ መመመከር አለበት ብለዋል። ከዚህም ጋር ተያይዞ የምርጫ ቦርዱ እንደ አዲስ እየተዋረ ሲሆን ከምርጫ ጋር የተያያዙ ጉዳዮች ኃላፊነት የምርጫ ቦርድ ነው ብለዋል።የኢህአዴግ ፓርቲ ቀጣይነትሃገሪቱ ውስጥ እየተከናወኑ ባሉ ውሳኔዎች ላይ ኢህአዴግ እንደ ግንባር እየተንቀሳቀሰ አይመስልም። በእውነቱ ኢህአዴግ አለ ወይ? የሚል ጥያቄ የተወረወረላቸው ጠቅላይ ሚኒስትሩ የኢህአዴግ ፓርቲ እስካሁን አለ። ""በቀጣይም አብረን ተያይተን የምናደርገው ይሆናል የሚል ምላሽ ሰጥተዋል። ኢህአዴግ ባይኖር እዚህ አንመጣም ነበር፤ ስላለንም ነው የትግራይ ክልል ርዕሰ መስተዳድር ደብረፅዮንም እየተቀበለኝ ያለው"" ብለዋል። በአንድ ብሔር ላይ ያነጣጠረጥቃት ለውጡን ተከትሎ  የትግራይ ብሔር ተወላጆች ብቻ እስር ቤት የሚገኙና በክስ ላይ የሚገኙ ሲሆን እነዚህ ሰዎች ታሪክ የሰሩ፤ ለዚች ሃገር ባለውለታ የሆኑ አሉና ይህንን ነገር እንዴት ነው የሚያዩት? ተብለዋል። ይህ ጉዳይ ህግ የያዘው ስለሆነ በህግ አግባብ የሚታይ ይሆናል ብለዋል። ግንቦት 20 በአገራዊ ሁኔታ ለምን አይከበርም? ኢህአዴግ የደርግ ሠራዊት ያሸነፈበት ዕለት ግንቦት 20 በዘንድሮው ዕለት አልተከበረም። አንዳንድ ጉዳዮች ሲታዩም ደርግ እንደገና ያንሰራራበት ሁኔታም ይታያል። ተብለው የተጠየቁት ጠቅላዩ ምላሽ አልሰጡም።•""ማንም ቢሆን ኢትዮጵያን ለብቻዬ ሰራኋት ሊል አይቻለውም"" ጠ/ሚ ዐብይከዚህም በተጨማሪ ነዋሪዎቹ ጠቅላይ ሚኒስትሩ ጥያቄያቸውን ተቀብለው ሐውልቱን በማደስ ዙሪያ ለመነጋገር መፍቀዳቸውና ወደስፍራው በመምጣታቸ ያላቸውን አድናቆትም ገልፀዋል።ጠቅላይ ሚኒስትሩ የአክሱምን ሃውልት የጎበኙ ሲሆን፤ ከእሳቸው በተጨማሪም የመከላከያ ጠቅላይ ኤታማዦር ሹም ጄኔራል ሰዓረ መኮንን አብረዋቸው ወደ ስፍራው አቅንተው ነበር። 
",https://www.bbc.com/amharic/news-48591417
3,የአላባማ ግዛት ህጻናትን የደፈሩ እንዲኮላሹ የሚያዝ ሕግ አሳለፈች,11 ጁን 2019,"



Image copyright
Getty Images

በአሜሪካ የምትገኘው አላባማ ግዛት ህጻናትን የደፈሩ በኬሚካል እንዲኮላሹ የሚያዝ ሕግ አሳለፈች። በሕጉ መሠረት፤ እድሜያቸው ከ13 ዓመት በታች በሆኑ ህጻናት ላይ ወሲባዊ ትንኮሳ ፈጽመው በእስር ላይ የሚገኙ ወንጀለኞች ፍርዳቸውን ሳይጨርሱ ከእስር የሚለቀቁ ከሆነ፤ ከአንድ ወር በፊት የወሲብ ፍላጎታቸውን የሚቀንስ መድሃኒት እንዲወስዱ ይደረጋል። መድሃኒቱ በእንክብል ወይም በመርፌ መልክ የሚሰጥ ሲሆን በሰውነት ውስጥ የሚገኘውን የቴስቴስትሮን መጠንን ዝቅ በማድረግ የወሲብ ፍላጎንትን በከፍተኛ መጠን ይቀንሳል። • ""በወንድሜ ለአምስት ዓመታት ተደፍሬአለሁ""• ""ደላላው ወደ ቤቱ ወሰደኝ፤ በዚያው ቀን አስገድዶ ደፈረኝ""ይሁን እንጂ መድሃኒቱ መወሰድ ሲቆም የወሲብ ፍላጎት ወደነበረበት ይመለሳል። ከአላባማ ግዛት በተጨማሪ ሉዚያና፣ ፍሎሪዳ እና ሌሎች 4 የአሜሪካ ግዛቶች ይህን መሰሉን ሕግ ተቀብለው ተግባራዊ ያደርጋሉ። የአላባማ ግዛት አስተዳዳሪ ኬይ ኢቪይ ነች ሰኞ ዕለት በፊርማዋ ሕጉን ያጸደቀችው። ''ይህ በአላባማ የሚገኙ ህጻናትን ለመታደግ አንድ እርምጃ ነው'' ብላለች አስተዳዳሪዋ። በወንጀል ድርጊቱ ጥፋተኛ የተባሉት ግለሰቦች ለመድሃኒቱ ወጪውን ይሸፍናሉ። ይህን የሕግ ማዕቀፍ ሥራ ላይ እንዲውል ጫና ያሳደሩት የሪፓብሊካኑ ተወካይ ስቲው ሃረስት ሲሆኑ፤ ጾታዊ ትንኮሳ የደረሰባቸው የሕጻናት ማቆያ ማዕከል ውስጥ ከሚገኙ ልጆች የሰሟቸው ታሪኮች እጅጉን እንዳሳዘናቸው ተናግረዋል። ይህ ሕግ ተቃውሞ አላጣውም። የአላባማ አሜሪካ ሲቪል ሊብሪቲስ ማህበር ዋና ዳይሬክተር የሆኑት ራንዳል ማርሻል ለAL.com ሲናገሩ፤ ''ይህን መድሃኒት ሊያስከትለው የሚችለው ጉዳት ምን እንደሆነ አይታወቅም። ግዛቱ በምርምር ደህንነቱ የልተረጋገጠን መድሃኒት በሰዎች ላይ መጠቀም ሲጀምር፤ ከሕገ-መንግሥቱ ጋር የሚጻረር ይመስለኛል።'' ብለዋል። እ.አ.አ. 2009 ላይ እንግሊዝ ውስጥ በኬሚካል የማኮላሸት የምረምር ፕሮጄክት ላይ ፍቃደኛ የነበሩ እሰረኞች ተሳታፊ ነበሩ። ''ከፍተኛ የሆነ የወሲብ ፍላጎት ወይም ወሲባዊ ምኞት'' አለባቸው የተባሉት እስረኞች፤ መድሃኒቱን ከወሰዱ በኋላ ''በህይወታቸው ላይ አዎንታዊ ለውጥ ተመዝግቧል'' ሲሉ የአዕምሮ ጤና ባለሙያ ዶን ግሩኒን ተናግረዋል። ደቡብ ኮሪያ እና ኢንዶኔዥያ ይህን መሰል ሕግ ተግባራዊ ያደርጋሉ። 
",https://www.bbc.com/amharic/news-48597773
4,በዓመት አንዴ ብቅ የምትለው ከውሃ በታች ያለችው የህንድ መንደር,10 ጁን 2019,"



Image copyright
Gurucharan Kurdikar 

ብቅ ጥልቅ ስለምትለው የህንድ መንደር ምን ያህል ያውቃሉ? በዓመት ውስጥ ለአንድ ወር ብቻ የምትታየው የህንዷ ጎዋ ግዛት ውስጥ የምትገኘው ከርዲ  ከውሃ በታች ያለች መንደር ናት።ለ11 ወራት ከውሃ በታች የምትቆየው መንደር ከውሃዋ ወጥታ ብቅ ስትል የቀድሞ ነዋሪዎቿ በደስታ ሊቀበሏት ከሚኖሩበት ቦታ ተሰባስበው ይመጣሉ። •አምስት ጂ ኢንተርኔት ምን አዲስ ነገር አለው? •የኢትዮጵያ ፊልም ወዲያና ወዲህመንደሯ በሁለት ኮረብታማ  ቦታዎች ስር የምትገኝ ሲሆን በውስጧም ሳሉሊም የተባለ ወንዝ ያልፍባታል።እንዲህ በውሃ ከመሸፈኗ በፊት በጎዋ ግዛት ሞቅ ያለች ከተማ ነበረች። በአካባቢው መንግሥት ግድብ መስራቱን ተከትሎ ከተማዋ በውሃ የተዋጠች ሲሆን፤ ከሦስት አሰርት ዓመታትም በፊት መኖሪያ መሆኗ በይፋ አቆመ። ነገር ግን በየዓመቱ ግንቦት ወር ላይ ውሃው ይሸሽና መንደሯ ትገለጣለች። የተሰነጣጠቀው መሬት፣ የዛፍ ቁጥቋጦዎች፣ የቤት ፍርስራሾችና የተሰባበሩ የቤት እቃዎችም በአንድ ወቅት ከተማነቷን ለማሳበቅ ይታያሉ። 


Image copyright
Supriya Vohra

ሦስት ሺ የሚሆኑ ነዋሪዎች ይኖሩባት የነበረችው መንደር መሬቷ ለም የነበረ ሲሆን፤ በኮኮዋ ዛፍ፣ ኦቾሎኒና በሌሎች ዛፎች የተሸፈነች ነበረች። ነዋሪዎቿም በእምነታቸው የተሰባጠሩ ሲሆኑ የሂንዱ፣ እስልምናና ክርስትና እምነት ተከታዮች አንድ ላይ ይኖሩባት ነበር። የተለያዩ የእምነት ቦታ ማምለኪያ ስፍራዎች የነበሯት ይህች መንደር የታዋቂው የክላሲክ ሙዚቀኛ ሙግባይ ኩርዲካር የትውልድ ስፍራ ናት። •«የኔ ትውልድ ታሪክ እንደሚሠራ እምነት አለኝ» ሎዛ አበራ የጎዋ ግዛት ከስድስት አስርት ዓመታት በፊት ከፖርቹጋል ቅኝ አገዛዝ ስር ነፃ ስትወጣ ነው ብዙ ነገሮች መቀየር የጀመሩት። የመጀመሪያው የግዛቱ አስተዳዳሪ ግድብ ቢሰራ በከፍተኛ ሁኔታ ህዝቡን የሚጠቅም መሆኑን ለነዋሪዎቿ በማሳመን ግድቡ እንዲሰራ መገፋፋት ጀመሩ። 


Image copyright
Supriya Vohra

""ምንም እንኳን ግድቡ ሲሰራ መንደሯ ሙሉ በሙሉ በውሃ ልትሸፈን ብትችልም፤ ይህ መስዋዕትነት ግን ሁላችንም የሚጠቅምና ለትልቅ አላማ ነው"" በማለት የግዛቱ አስተዳዳሪ መናገራቸውን የ75 አመቱ ጋጃናና ኩርዲካር ያስታውሳሉ። እሳቸው እንደሚናገሩት ከስድስት መቶ በላይ የሚሆኑ አባወራዎች በቅርብ ወደ ምትገኝ መንደር እንዲዘዋወሩ ተደርገው መሬትና ካሳ ተሰጣቸው። •የአክሱም ሙስሊሞች ጥይቄ መቼ ምላሽ ያገኝ ይሆን?የሳሉሊም የመስኖ ልማት ፕሮጀክት የሚል መጠሪያ የነበረው ይህ ፕሮጀክት በከፍተኛ ሁኔታ የተለጠጠ ነበር። መሰረቱንም በሳሉሊም ወንዝ ላይ  አድርጎ ለመጠጥ የሚሆን ውሃን፣ መስኖንና አንዳንድ የኢንዱስትሪ ፕሮጀክቶችንም አጠቃሎ የያዘ ነበር። ለነዋሪዎቹም 400 ሚሊዮን ሊትር የመጠጥ ውሃ አቅርቦትንም አቅዶ ነበር። ""ወደ አዲሷ መኖሪያችን ስንመጣ ምንም ነገር አልነበረንም"" በማለት ከሶስት አስርት አመታት በፊት ወደ ሌላ መንደር ከተዛወሩት ቀደምት ከሆኑት አንደኛው ኢናሲዮ ሮድሪገስ ይናገራሉ። ቤታቸውንም እስከሚገነቡ ድረስ በጊዜያዊ መጠለያ የቆዩ ሲሆን ለአንዳንዶቹም አምስት አመታትን ያህል ፈጅቶባቸዋል።


Image copyright
Gurucharan Kurdikar 

ከአካባቢው ተነሱ ሲባል ጉራቻራን ኩርዲካር የአስር ዓመት ልጅ ነበር። ""ቤተሰቦቼ በጭነት መኪና እቃቸውን ጠቅልለው እንዲሁም እኔ፣ ወንድሜና አያቴም ተጭነን ስንሄድ ትንሽ፣ ትንሽ አስታውሳለሁ። ቤተሰቦቼም እያለቀሱ ነበር"" በማለት በአሁኑ ሰአት የ42 ዓመት የሆነው ጉራቻራ ይናገራል።•ከመቶ ቢሊዮን ብር በላይ ጭማሪ ያሳየው የኢትዮጵያ በጀት እናቱ ማምታ ኩርዲካር እለቱን ትናንት የተፈጠረ ያህል በደንብ ታስታውሰዋለች። "" የዛን እለት በፊት ምሽት በከፍተኛ ሁኔታ ዘንቦ ቤታችን አረስርሶት ነበር። በፍጥነት ከቤታችንም ወጥተን መሄድ ስለነበረብን፤ የዱቄት መፍጫየን አልወሰድኩም"" በማለት ታስታውሳለች። 


Image copyright
Supriya Vohra

ነገር ግን ቃል እንደተገባላቸው የግድቡ ውሃ ለመንደሪቷ ነዋሪዎች አልደረሳቸውም። ኩርዲካር በሚኖርበት አካባቢ ትልልቅ የውሃ ጉድጓዶች የሚገኙ ሲሆን በሚያዝያና ግንቦት ላይ ግን ይደርቃሉ። በዚህም ወቅት መንግሥት የሚለግሳቸውን የውሃ ታንከሮች መጠበቅ ግድ ይላቸዋል። •''ወደ ኢትዮጵያ የምናደርገውን ጉዞ አንሰርዝም''አሁንም ቢሆን የጥንት መንደራቸው ትዝታ ሊለቃቸው ስላልቻለ ውሃው ሲሸሽ ተሰባስበው ወደ መንደሯ ይመጣሉ።በጎዋ የሚኖር የማህበረሰብ ጥናት ተመራማሪው ቬኒሻ ፈርናንዴዝ ስለዚህ ቁርኝት የሚለው አለ ""ለኩርዲ ነዋሪዎች ማንነታቸው ከመሬቱ ጋር በፅኑ የተሳሰረ ነው። ለዛም ነው በከፍተኛ ሁኔታ የሚያስታውሱት፤ ቦታው በውሃ ቢሸፈንም ይመላለሳሉ።"" 
",https://www.bbc.com/amharic/news-48578530
5,በአማራ ክልል በተከሰቱ ግጭቶች 224 ሰዎች በቁጥጥር ሥር ዋሉ,11 ጁን 2019,"



Image copyright
FBC


አጭር የምስል መግለጫ

                    የአማራ ብሔራዊ ክልላዊ መንግሥት ጠቅላይ አቃቤ ሕግ ምግባሩ ከበደ
                

በአማራ ክልል የተለያዩ ስፍራዎች ከተከሰቱ ግጭቶችን ጋር በተያያዘ 224 ሰዎች በቁጥጥር መዋላቸውን የክልሉ ጠቅላይ አቃቤ ሕግ አስታወቀ። የአማራ ብሔራዊ ክልላዊ መንግሥት ጠቅላይ አቃቤ ሕግ ምግባሩ ከበደ ዛሬ በሰጡት መግለጫ በክልሉ የሕግ የበላይነትን የማስከበር ጉዳይ ትልቁ የፖለቲካም የመልካም አስተዳደር ሥራ ነው ሲሉ ለጋዜጠኞች ተናግረዋል። ግጭት በተፈጸመባቸው 3 አካባቢዎች ጥፋት የፈጸሙ ሰዎችን ለሕግ ለማቅረብ የምርመራ ሥራ ተጀምሯል ብለዋል። አቃቤ ሕጉ በማዕከላዊ እና ምዕራብ ጎንደር ዞኖች፣ በሰሜን ሸዋ ዞን ኦሮሞ ማህበረሰብ አስተዳደር እና ከቤኔሻንጉል ጉሙዝ አዋሳኝ ቦታዎች የምርመራ ሥራ በመካሄድ ላይ እንደሚገኝ ማብራሪያ ሰጥተዋል። የፌደራል ፖሊስ፣ የክልል ፖሊስ፣ የፌደራል እና የክልሉ አቃቤ ሕግ እንዲሁም የዞን ፖሊስ የተካተቱበት የምርመራ ቡድን መመሥረቱንም አቃቤ ሕጉ ተናግረዋል። በማዕከላዊ እና ምእራብ ጎንደር ዞኖች 150 ሰዎች ጉዳያቸው እየተመረመረ በማረሚያ ቤት እንደሚገኙ አቶ ምግባሩ አስታውቀዋል። ሆኖም ተጠርጣሪዎች ገና በቁጥጥር ሥራ ያልዋሉ ሲሆን ይህም ከነበረው ግጭት ስፋትና ውስብስብነት የተነሳ መሆኑን ጠቁመዋል። • በቤኒሻንጉል ጉሙዝ ታጣቂዎች አምስት ሰዎች ገደሉ • በካማሼ ዞን ግጭት እጃቸው አለበት የተባሉ በቁጥጥር ስር ዋሉበኦሮሞ ማህበረሰብ አስተዳደር እና በሰሜን ሸዋ ዞን ደግሞ ላለፉት ሶስት ወራት በተሰራው የምርመራ ሥራ ማስረጃ የተገኘባቸው 50 ተጠርጣሪዎች በቁጥጥር ሥር መዋላቸውን አቃቤ ሕጉ ተናግረዋል። በቤኔሻንጉል ጉሙዝ እና በአማራ ክልል አዋሳኝ አካባቢዎች በተከሰተው ግጭት 24 ተጠርጣሪዎች ጉዳያቸውን በማረሚያ ቤት ሆነው እየተከታተሉ ነው። ""የአማራ ክልል በቅርቡ የሕግ የበላይነት የተረጋገጠበት እና ሠላም የሰፈነበት ክልል ማድረግ እንደምንችል አምነን እየሠራን ነው የምንገኘው"" የሚሉት አቃቤ ሕጉ ምግባሩ ከበደ፤ ህበረተሰቡ ያልተያዙ ተጠርጣሪዎችን ሳልፎ በመስጠት ሊተባበር ይገባል ሲሉ ጠይቀዋል። 
",https://www.bbc.com/amharic/48597772
6,በኢትዮጵያ ብዙ ቦታዎች ተቋርጦ የነበረው የኢንተርኔት አገልግሎት ተመለሰ,11 ጁን 2019,"



Image copyright
Netblocks


አጭር የምስል መግለጫ

                    የኔትብሎክስ መረጃ
                

ዛሬ ከጠዋቱ አንድ ሰዓት ተኩል ጀምሮ በበርካታ የኢትዮጵያ ክፍሎች የኢንተርኔት አገልግሎት መቋረጡን ኢትዮ ቴሌኮም ለቢቢሲ ያረጋገጠ ሲሆን፤ አገልግሎቱ ከጥቂት ደቂቃዎች በፊት ተመልሷል።በአገሪቱ ብቸኛ የኢንተርኔት አገልግሎት አቅራቢ የሆነው የኢትዮ ቴሌኮም ዋና ሥራ አስፈጻሚ ጽህፈት ቤት ኃላፊ የሆኑት ወ/ት ጨረር ኢንተርኔት ተቋርጦ እንደነበር ለቢቢሲአረጋግጠዋል። ወ/ት ጨረር ለኢንተርኔት አገልግሎት መቋረጡ ምክንያት ምን እንደሆነ አልተናገሩም።• ‹‹እነ ቴሌን  ለግል ባለሀብት?›› ታሪካዊ ስህተት ወይንስ መልካም አጋጣሚ ?• ኢትዮጵያ የኢንተርኔት ተጠቃሚዎችን በመበደል ከዓለም ቀዳሚ ሃገራት አንዷ ነች ተባለየመረጃ መረብ ደኅንነትንና በዓለም ዙሪያ የኢንተርኔት ስርጭትን የሚከታተለው ኔትብሎክስ የተሰኘው መንግሥታዊ ያልሆነ ድርጅት በአገሪቱ ሙሉ በሙሉ የኢንተርኔት አገልግሎት መቋረጡን በትዊተር ገፁ ላይ አስፍሮ ነበር።ለዚህም እንደ ምክንያትም የጠቀሰው በትናንትናው ዕለት በመላው አገሪቱ የተጀመረው አገር አቀፍ ፈተና ላይ ሊያጋጥሙ የሚችሉ ማጭበርበሮችን ለመከላከል እንደሆነ ነው። የቢቢሲ አማርኛ ድረ ገፅ የኢንተርኔት ትራፊክ መቆጣጠሪያ ከዛሬ ጥዋት ጀምሮ እንዳመለከተው፤ ከኢትዮጵያ ድረ ገፁን የሚጎበኙ ሰዎች ቁጥር በከፍተኛ ሁኔታ ቀንሷል።ከሁለት ዓመታት በፊት የብሔራዊ ፈተና ስርቆትን ለመከላከል በሚል በፈተናው ወቅት የኢንትርኔት አገልግሎት እንዲቋረጥ ተደርጎ እንደነበር ይታወሳል። እስካሁን የኢንተርኔት አገልግሎት መቋረጡን በተመለከተ ከመንግሥትም ሆነ ከሚመለከተው አካል የተሰጠ ማብራሪያ የለም።
",https://www.bbc.com/amharic/news-48595212
7,በአውሮፓ ለ16 ዓመታት ሲፈለግ የነበረው ተጠርጣሪ ተያዘ,9 ጁን 2019,"



Image copyright
CHESHIRE POLICE

በአሰቃቂ ሁኔታ ሰው በመግደል ሲፈለግ በአውሮፓ ውስጥ ለ16 ዓመታት ሲፈለግ የነበረው ግለሰብ ማልታ ውስጥ በቁጥጥር ስር ዋለ።  በአውሮፓ በፖሊስ ሲታደኑ ከነበሩ ወንጀለኞች መካከል ቀዳሚው እንደሆነ የተነገረለት የ41 ዓመቱ ክርስቶፈር ገስት ሞር ከብሪታኒያ የኮበለለው ከ16 ዓመታት በፊት ብሪያን ዋተርስ የተባለ ግለሰብ በልጆቹ ፊት በአሰቃቂ ሁኔታ ከተገደለ በኋላ ነበር።  ፖሊስ እንዳስታወቀው ክርስቶፈር የተያዘው ባለፈው ሐሙስ ምሸት ነው። • የኢቲ 302 የመጨረሻዎቹ ስድስት ደቂቃዎችበግድያው እጃቸው አለበት ተብለው የተያዙ ሌሎች ሦስት ሰዎች ከ16 ዓመታት በፊት ተይዘው እድሜ ልክ እስራት ከተፈረደባቸው በኋላ እስካሁን እስር ላይ ይገኛሉ። ሟች የእጸ ፋርስ እርሻ የነበረው ሲሆን ገዳዮቹ በድንገት ወደ ቤቱ በመግባት ገንዘብ እንዲሰጣቸው ጠይቀውት እንደነበረና በልጆቹ በጋቪና በእህቱ በናታሊ ፊት በተለያየ መንገድ በማሰቃየት ለሞት እንደዳረጉት ተገልጿል።• ሞ ሳላህ ለሊቨርፑል መፈረሙ በከተማዋ ሙስሊም ጠልነት ቀነሰ በቁጥጥር ስር የዋለው ተፈላጊ በአሰቃቂ ግድያ፣ በሌላ ግለሰብ ላይ በፈጸመው የግድያ ሙከራ፣ በሌሎች ላይ ጥቃት በመፈጸም እንዲሁም በሃሰተኝነት ሲፈለግ ለ16 ዓመታት ቆይቶ ነበር። ብሔራዊ የወንጀል ኤጀንሲ እንዳለው ክርስቶፈር የተያዘው ከማልታ ባለስልጣናት በተካሄደ የተቀናጀ ክትትል ሰሜናዊ ማልታ ውስጥ ነው። የኤጀንሲው ሥራ አስኪያጅ ግርሃም ሮበርትስ እንዳሉት ""ክርስቶፈርን ለመያዝ በጣም ለረጅም ጊዜ ተስፋ ሳንቆርጥ ስንጥር ቆይተናል"" አክለውም የዚህ ግለሰብ መያዝ ለቡድናቸው ከፍተኛ ስኬት እንደሆነ ገልጸዋል። ከዓመታት ክትትል በኋላ በቁጥጥር ስር የዋለውን ተፈላጊ ወደ ብሪታኒያ ለመውሰድ የሚያስፈልገው አሳልፎ እንዲሰጥ የሚጠይቀው የፍርድ ቤት ሂደት ማልታ ዋና ከተማ ቫሌታ ውስጥ እንደተጀመረም ተገልጿል። እስከዚያው ግን እስር ቤት እንደሚቆይ ታውቋል።  
",https://www.bbc.com/amharic/news-48572250
8,የኬንያ መንግሥት ከሶማሊያ ጋር የሚያዋስነውን ድንበር ዘጋ,11 ጁን 2019,"



Image copyright
Getty Images

የኬንያ መንግሥት በደቡብ ምሥራቅ ላሙ ደሴት በኩል ከሶማሊያ ጋር የሚያዋስነውን ድንበር በመዝጋት ወሰን ተሻጋሪ የንግድ ልውውጦችን አግዷል።  ባለፈው ሳምንት ማንዴራ በምትባለው የኬንያ ግዛት ውስጥ በአል ሸባብ ታጣቂዎች ተፈፀመ በተባለ ጥቃት አንድ የፖሊስ አባል ከተገደለ በኋላ የኬንያ ባለሥልጣናት በድንበር አካባቢ ያለውን ጥበቃ አጠናክረዋል። ከቀናት በፊትም በሰሜናዊ ኬንያ የማንዴራ ግዛት ውስጥ የሽብር ጥቃት ሊፈፀም ይችላል በሚል የሕዝብ ማመላለሻ ትራንስፖርት አገልግሎት እንዲቋረጥ ተደርጓል።• አልሸባብ በኬንያ ጥቃት አደረሰ የሚሉና ሌሎች አጫጭር ዜናዎች  የቢቢሲ አማርኛ ባልደረባ ባለፈው ሳምንት በአጋጣሚ ከላሙ ወደ ናይሮቢ በአውቶቡስ እየተጓዘች በነበረበት ጊዜ ዊቱ የተባለችውን አነስተኛ ከተማን እንዳለፉ ሚንጂላ የሚባል ስፍራ ከመድረሳቸው በፊት ባለው መንገድ ላይ ቢያንስ 7 ጊዜ በኬንያ ወታደሮች እንዲቆሙ ተደርገው ፍተሻ እንደተደረገባቸው ትናገራለች።  ባልደረባችን እንደተመለከተችው ወታደሮቹ በዚያ መስመር ይሄዱ የነበሩትን ተሽከርካሪዎች በሙሉ እያስቆሙ ተሳፋሪዎቹን በማስወረድ ተሽከርካሪዎችን ጭምር ሲፈትሹ ነበር። ተጓዦችም እንዲወርዱ ተደርገው መታወቂያቸውን እያሳዩ ፍተሻ ይደረግባቸው ነበር። • የኬንያ ፖሊስ የልጇን አፍ የሰፋችውን እናት እያደነ ነው በፍተሻው ወቅት በተደጋጋሚ መታወቂያዋን ነጥለው በመያዝና ከሌሎቹ ተሳፋሪዎች ተለይታ እንድትጠብቅ እንደተደረገች የምትናገረው ባልደረባችን ""በመጀመሪያ የሶማሊያ ዜጋ አለመሆኔን ካረጋገጡ በኋላ ከየት እንደመጣሁ በመጠየቅ መታወቂያዬን አገላብጠው በማየት እንድሄድ ይፈቅዱልኝ ነበር"" ብላለች። እርሷም አብረዋት ይጓዙ ከነበሩ ሰዎች እንዳረጋገጠችው በዚያን ዕለት የነበረው ፍተሻ ከወትሮው የተለየ ነበር።  ካለው የደኅንነት ስጋት በመነሳት ከሳምንት በኋላ የኬንያ መንግሥት ከሶማሊያ ጋር በላሙ በኩል የሚያዋስነውን ድንበር ላልተወሰነ ጊዜ ለመዝጋት መወሰኑን አስታውቋል። 
",https://www.bbc.com/amharic/news-48595211
9,የሱዳን ተቃዋሚዎችና ወታደራዊ ኃይሉ በኢትዮጵያ አደራዳሪነት ዳግም ለመነጋገር ተስማሙ,12 ጁን 2019,"



Image copyright
MARWAN ALI

የሱዳን ተቃዋሚዎችና ወታደራዊ ኃይሉ በኢትዮጵያ አደራዳሪነት በድጋሚ በጠረጴዛ ዙሪያ ለመነጋገር ተስማሙ።ተቃዋሚዎች የጠሩትን ሀገር አቀፍ ሕዝባዊ አመፅና ተቃውሞ ለማቋረጥ መስማማታቸውን ተገልጿል።የጠቅላይ ሚኒስትር ዐብይ ልዩ መልእክተኛ በመሆን ካርቱም የሚገኙት  አምባሳደር ሙሐመድ ድሪር ለጋዜጠኞች እንደተናገሩት ወታደሩ በቁጥጥር ስር ያዋላቸውን የፖለቲካ እስረኞች ለመልቀቅ ተስማምቷል።ተቃዋሚዎች አሁንም የሲቪል አስተዳደር እንዲመሰረት እየጠየቁ ነው።• በዓመት አንዴ ብቅ የምትለው ከውሃ በታች ያለችው መንደር • የአክሱም ሙስሊሞች ጥያቄ መቼ ምላሽ ያገኝ ይሆን?በተቃዋሚዎችና በወታደሩ መካከል እየተደረገ የነበረው ውይይት የተቋረጠው በርካታ ተቃዋሚ ሰልፈኞች መገደላቸውን ተከትሎ ነበር። ከዚያ ጊዜ ጀምሮ ተቃዋሚዎች በጠሩት ሕዝባዊ አመፅ በርካታ የሀገሪቱ ክፍሎች ላይ የስራ ማቆም አድማ ተመትቷል።ሐኪሞች የተገደሉት 118 ሰዎች ናቸው ሲሉ የመንግሥት ባለስልጣናት ግን 61 ሰዎች ከልዩ ኃይሉ በተተኮሰ ጥይት መሞታቸውን ይናገራሉ።ወታደሮች የካርቱምን አውራ ጎዳናዎች የሚጠብቁ ሲሆን በርካታ የንግድ ተቋማት ተዘግተዋል።ማክሰኞ እለት ኢትዮጵያ አሸማጋይ ሆና በተቀመጠችበት ጠረጴዛ ሁለቱም ወገኖች የሲቪል አስተዳደር ለመመስረት ተስማምተዋል። ተቃዋሚዎችም ከዛሬ ጀምሮ ዜጎች በሥራ ገበታቸው ላይ እንዲገኙም ጥሪ አቅርበዋል።የሕዝባዊ አመፁን በቅድሚያ የጠራው የሱዳን የሙያ ማህበራት ዜጎች ወደ ሥራ ገበታቸው ይመለሱ የሚለውን ስምምነት ተቀብሎታል።ወታደራዊ ኃይሉ በይፋ ውይይቱን ለመቀጠል መስማማት አለመስማማቱን አልተናገረም።ነገረ ግን የሽግግር መንግሥቱ አባል የሆኑት ሳላህ አብደልካሀልክ ለቢቢሲ አረብኛ ፕሮግራም እንደተናገሩት ከተቃዋሚዎች ጋር ስልጣንን እኩል ለመጋራት ስምምነት ላይ ሳይደረስ አልቀረም ብለዋል።• በአማራ ክልል በተከሰቱ ግጭቶች 224 ሰዎች በቁጥጥር ሥር ዋሉቢሆንም ግን አሁንም የሽግግር መንግሥቱ ሊቀመንበር ከወታደሩ እንዲሆን እንደሚፈልጉ አልሸሸጉም።ወታደራዊ ኃይሉ ፕሬዝዳንት ኦማር አል በሺርን ከስልጣን በማውረድ ላይ ቁልፍ ሚና የተጫወተ ሲሆን በርካታ የወታደሩ ሹማምንቶች አሁንም በእስር ቤት ይገኛሉ ሲሉ ተናግረዋል።ነገር ግን የሽግግር መንግሥቱ ያለምንም ቅድመ ሁኔታ ለመደራደር ዝግጁ ነው ሲሉ አክለዋል።በዚህ ሳምንት መጀመሪያ ላይ የአሜሪካ ልዑካን ቡድን ወደ ሱዳን እንደሚያቀናና ሁለቱ ወገኖች ንግግር እንዲጀምሩ ለማድረግ እንደሚጥር አስታውቆ ነበር።የኢትዮጵያው ጠቅላይ ሚኒስትር ዐቢይ አህመድ ሁለቱ ወገኖች ጉዳያቸውን በጠረጴዛ ዙሪያ ተወያይተው እንዲፈቱ ለማግባባት ወደ ሱዳን ማቅናታቸው ይታወሳል።አንዳንድ ከሱዳን የሚወጡ ሪፖርቶች እንደሚያሳዩት ጠቅላይ ሚኒስትር ዐብይ 15 አባላት ያሉት የሽግግር ምክር ቤት እንዲቋቋምና ስምንት አባላቱ ከተቃዋሚዎች ሰባቱ ደግሞ ከወታደሩ እንዲሆን ሀሳብ ማቅረባቸው ይነገራል።
",https://www.bbc.com/amharic/48605254
10,የሴቶች ዓለም ዋንጫ፡ ሴት እግር ኳሰኞች ስንት ይከፈላቸዋል? ዓለም ዋንጫ ላይ የሚሳተፉ ሃገራትስ?,12 ጁን 2019,"



Image copyright
Getty Images

የሴቶች እግር ኳስ ከጊዜ ጊዜ እያደገ የመጣ ይመስላል፤ ትኩረት መሳብም ጀምሯል። የዘንድሮውን የዓለም የሴቶች ዓለም ዋንጫ ጨዋታ 1 ቢሊዮን ተመልካቾች ይታደሙታል የሚል ግምት አለ።ወደ ክፍያው ስንመጣስ?የሉሲዎቹ አምበል የሆነችው ሎዛ አበራ ከወንዶች ጋር ሲነፃፀር የሴቶች ክፍያ እዚህ ግባ የማይባል ነው ትላለች። በዓለም አቀፍ ደረጃስ? የባለፈው ዓለም ዋንጫ አሸናፊ የአሜሪካ አጥዊ የሆነችው ሆፕ ሶሎ የሴቶች እና የወንዶች ክፍያ ልዩነት ፊፋ ውስጥ ያለውን 'የወንድ የበላይነት' ያሳያል ስትል ትወቅሳለች።እስቲ ክፍያውን በቁጥር ከፋፍለን እንመልከተው። • እግር ኳስ ተጫዋቹ ወንድወሰን ዮሐንስ እንዴት ተገደለ? ፈረንሳይ እየተካሄደ ባለው የዘንድሮው የሴቶች የዓለም ዋንጫ ጨዋታ ላይ አሸናፊ የምትሆነው ብሔራዊ ቡድን 4 ሚሊዮን ዶላር [115 ሚሊዮን ብር ገደማ] ታገኛለች። ከባለፈው ዓለም ዋንጫ ክፍያ እጥፍ ማለት ነው።እያንዳንዳቸው ተሳታፊ ቡድኖች ደግሞ ከ750 ሺህ ዶላር [22 ሚሊዮን ብር ገደማ] ጀምሮ በነብስ ወከፍ ይቀበላሉ። ከሽልማት ወጪው በተጨማሪ ለዝግጅት በሚል እያንዳንዷ ቡድን 800 ሺህ ዶላር ከፊፋ ትቀበላለች። በጠቅላላው ፊፋ ለዘንድሮው ዓለም ዋንጫ 30 ሚሊዮን ዶላር ያወጣል። ወደ ወንዶቹ ስንመጣ. . .ሩስያ አዘጋጅታ ፈረንሳይ በወሰደችው የ2018ቱ የወንዶች ዓለም ዋንጫ ፊፋ ለሽልማት ብሎ ያዘጋጀው ጠቅላላ ገንዘብ 400 ሚሊዮን ዶላር አካባቢ ነው፤ ከሴቶቹ ከአስር እጥፍ በላይ ማለት ነው።ለዝግጅት ተብሎ ለእያንዳንዱ ቡድን በነብስ ወከፍ የተሰጠው ደግሞ 1̋ሚሊዮን ዶላር ነው፤ ከሴቶቹ እጥፍ በላይ ማለት ነው እንግዲህ። አጀብ! የሚያስብል ሆኖ እንዳገኙት እንጠራጠርም።የወንዶቹ ክፍያ ከሴቶቹ በልጦ የመገኘቱ ጉዳይ ከሚያመጡት ገቢ ጋር መገናኘቱ ነው ብለው የሚከራከሩ አልጠፉም። ቢሆንም በፊፋ ሕግ መሠረት ከሴቶች እግር ኳስ የሚገኘው ገንዘብ ለሴቶች እግር ኳስ ብቻ ሳይሆን ለሌሎችም ወጪዎች የሚውል ነው። ለሃገራት የሚከፈለውን ዶላር ተጫዋቾች ያገኙታል?ፊፋ ለሃገራት የሚከፍለው ገንዘብ የተጨዋቾች ኪስ ሳይሆን ወደ ፌዴሬሽን ካዝና የሚገባ ነው። የእግር ኳስ ፌዴሬሽኖች ድርሻ ቆንጠር አድርጎ ለተጨዋቾች መስጠትና የቀረውን ደግሞ ሌሎች መስኮች ላይ በተን በተን ማድረግ ይሆናል።ታድያ በፌዴሬሽኖች እና በእግር ኳስ ተጨዋቾች ማሕበር መካከል የሚደረግ ድርድር አለ። • «የኔ ትውልድ ታሪክ እንደሚሠራ እምነት አለኝ» ሎዛ አበራ የአውስትራሊያ ሴቶች እግር ኳስ ቡድን የትኛውንም ገንዘብ በሽልማት መልክ ሲያገኝ ተጨዋቾች 30 በመቶ እንዲያገኙ ተደራድሯል። ወደ ክለቦች ስንወርድ ደግሞ የተሻለ ክፍያ የሚያገኙት [ከወንዶች ሲነፃፀር ቁጥሩ እጅግ አናሳ ቢሆንም] በምዕራብ አውሮፓ የሚጫወቱቱ ናቸው። ገንዘቡ ደግሞ ከ1 ሺህ እስከ 2 ሺህ ዩሮ ይደርሳል፤ ጨዋታ ባለ ቁጥር ደግሞ የላብ መተኪያ የሚሆን ከ50-100 ዩሮ ያገኛሉ። እርግጥ ነው ስም ያላቸው ተጨዋቾች ከዚህ የተሻለ ይከፈላቸዋል። 


Image copyright
Getty Images

እንደ ኢትዮጵያ ባሉ ሃገራት ክፍያው ምን ያህል ዝቅ ያለ እንደሆነ መገመት አያዳግትም። ፊፋ የሴቶች ዓለም የዋንጫ አሸናፊ ሽልማትን ከባለፈው ዓለም ዋንጫ እጥፍ ማድረጉ አንድ እርምጃ ወደፊት ነው የሚሉ ባይጠፉም 'አሁንም ትንሽ ነው' ብለው የሚከራከሩ አልጠፉም።በሚቀጥሉት ሦስት ዓመታት ፊፋ የሴቶች እግር ኳስ ላይ ከ400-500 ሚሊዮን ዶላር አፈሳለሁ ይላል። ድምፃችን ይሰማ!የአሜሪካ ሴቶች እግር ኳስ ቡድን የሃገሪቱን እግር ኳስ ማሕበር እኩል ክፍያን እውን አላደረገም በሚል ከሶታል።የአውስትራሊያ እግር ኳስ ተጫዋቾች ማሕበር ፊፋ የሴቶች እና የወንዶች የዓለም ዋንጫ ሽልማት እኩል መሆን አለበት ሲል እየሞገተ ነው። 2016 ላይ የአፍሪካ ዋንጫን የበላችው የናይጄሪያ ሴቶች ቡድን በክፍያ ጉዳይ ከፌዴሬሽን ጋር በነረው እሰጥ-አገባ አድማ አድርጋ ነበር።  የኒው ዚላንድ ወንዶች እና ሴቶች ብሔራዊ ቡድን አባላት ከ2018 ጀምሮ ማንኛውም ዓይነት ክፍያ እኩል እንዲያገኙ የሚያደርግ ውል ደርሰዋል፤ በኖርዌይም እንዲሁ።ምንም እንኳ ልዩነቱ አሁንም የሰማይና ምድርን ያክል [የሎዛ አበራን አገላለፅ ለመጠቀም] ቢሆንም ከጊዜ ጊዜ ግን ለውጥ መምጣቱ አይካድም። 


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የሴቶች እግር ኳስ የዓለም ዋንጫ ከየት ተነስቶ የት ደረሰ?

",https://www.bbc.com/amharic/48591305
