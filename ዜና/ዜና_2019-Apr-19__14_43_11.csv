ደረጃ,ርዕስ,ቀን,ዜና,ድረ-ገጽ
1,የካቢኔው ሽግሽግ ምን ያመላክታል?,18 ኤፕረል 2019,"



Image copyright
Social Media

በዛሬው ዕለት ጠቅላይ ሚኒስትር ዐብይ አህመድ (ዶ/ር) በካቢኔያቸው ላይ ያደረጉትን ሹም ሽር ፓርላማው አፅድቋል።በዚህም መሰረት የኦሮሚያ ክልል ፕሬዚዳንት የነበሩት አቶ ለማ መገርሳ ኢንጂነር አይሻ መሀመድን በመተካት የመከላከያ ሚኒስትር፣ የአማራ ክልል ፕሬዚዳንት የነበሩት አቶ ገዱ አንዳርጋቸው ወርቅነህ ገበየሁ (ዶ/ር)ን በመተካት የውጭ ጉዳይ ሚኒስትር ሆነው ተሾመዋል።.“ኢትዮጵያ አዲስ የጥላቻ ንግግር  ህግ አያስፈልጋትም” አቶ አብዱ አሊ ሂጂራ ከመከላከያ ሚኒስትርነት የተነሱት ኢንጅነር አይሻ መሀመድ፣ አቶ ጃንጥራር ዐብይን ተክተው በቀድሞው ቦታቸው ማለትም በከተማ ልማትና ኮንስትራክሽን ሚኒስትርነት ተመድበዋል።ምክር ቤቱም ሹመታቸውን በአንድ ተቃውሞ፣ በአምስት ድምፀ ተዐቅቦ በአብላጫ ድምፅ አፅድቋል። ከዚህም በተጨማሪ የጠቅላይ ሚኒስትር ዐብይ አህመድ (ዶ/ር) ጽሕፈት ቤት ኃላፊ የነበሩት አቶ ሽመልስ አብዲሳ በአቶ ለማ መገርሳ ምትክ የኦሮሚያ ክልል ምክትል ፕሬዚዳንት ሆነው ተሾመዋል።ጠቅላይ ሚንስትር ዐብይ አህመድ ወደ ስልጣን ከመጡ የዛሬውን ጨምሮ ሦስተኛ ሹም ሽር ወይም የካቢኔ ሽግሽግ አድርገዋል።የዛሬው ሹም ሽር ይፋ ከተደረገ በኋላ ከተነሱ ጥያቄዎች መካከል አዲሶቹ ተሿሚዎች በተሰጣቸው ቦታ በአግባቡ ለማገልገል ሙያዊ ብቃት አላቸው? ከሹመታቸው ጀርባ ያለው ፖለቲካዊ አንድምታስ ምንድን ነው? የሚሉት ይገኙበታል።•ኢትዮጵያ ከውጭ ምንዛሬ እጥረት አዙሪት እንዴት ትውጣ?በአዲስ አበባ ዩኒቨርስቲ የሕግና ፌደራሊዝም መምህር የሆኑት ዶ/ር ሲሳይ መንግስቴ በአንድ ዓመት ውስጥ ለሦስተኛ ጊዜ  የካቢኔ ሽግሽግ መደረጉ ስለሀገሪቱ ወቅታዊ ሁኔታ የሚጠቁመው አለ ይላሉ።""ፖለቲካዊ ትርጉሙ አለመረጋጋት መኖሩን የሚያሳይ ነው። ኢህአዴግ ግንባር እንዲሁም የተለያዩ የብሔር ተኮር ፖለቲካ ድርጅት ስብስብ በመሆኑ የነሱን ይሁንታ የማግኘት ነገር በጣም ወሳኝ መሆኑ ይታወቃል። በዚህም ምክንያት ጠቅላይ ሚኒስትሩ ብቻቸውን የሚወስኑት ወይም ደግሞ ለሳቸው የሚረዷቸው ብለው የሚያስቧቸውን ሰዎች በራሳቸው መንገድ መሾም የማይችሉበት ሁኔታ ነው ያለው። ወጣ ገባነቱ እየታየ ያለው በዚህ ምክንያት ነው"" ይላሉ። በመቐለ ዩኒቨርስቲ የሕግ መምህር የሆኑት ረዳት ፕሮፌሰር መኮንን ፍስሐ፣ የአዲሶቹ ሚንስትሮች ሹመት ከሙያዊ ብቃት ይልቅ ፖለቲካዊ አንድምታው ያመዝናል ይላሉ።ረዳት ፕሮፌሰሩ እንደሚሉት የውጭ ጉዳይ ሚኒስትርነት ቦታ ትልቅ እንዲሁም የኢኮኖሚና የፖለቲካ ዲፕሎማሲ እውቀት የሚያስፈልገው እንዲሁም የሀገር ደህንነትንም ጥያቄ የያዘ ቦታ ነው። የአሁኑን ተሿሚ በማየም ""ለቦታው ይመጥናሉ ብዬ አላስብም። በአቅም ሳይሆን በፖለቲካዊ ኃይል አሰላለፍ ነው"" ይላሉ።በተቃራኒው የመከላከያ ሚኒስትሩ የኤታማዦር ሹም ስላለው፤ የሚመራው ያው አካል በመሆኑ እንደ ትልቅ ቦታ ባይቆጥሩትም ""በኢትዮጵያ የማይናቅ ቦታ ነው"" ይላሉ። ዶ/ር ሲሳይና ረዳት ፕሮፌሰር መኮንን የከተማ ልማትና ኮንስትራክሽን ሚንስትሯ ኢ/ር አይሻ በሙያቸው ስለመሾማቸው ይስማማሉ።•""የመከላከያ ሚኒስቴርን በተሻለ መልኩ መምራት ይቻላል"" ኢንጂነር አይሻ መሀመድ አቶ ገዱ በውጪ ጉዳይ እንዲሁም በዲፕሎማሲ ዘርፍ ልምድ እንደሌላቸውም ይናገራሉ። በመከላከያ ሚንስትሩ አቶ ለማ ጉዳይ ዶ/ር ሲሳይ ከረዳት ፕሮፌሰር መኮንን የተለየ ሀሳብ አላቸው።""ቀደም ሲል በፀጥታ ቦታዎች ላይ በኃላፊነት እንዲሁም በባለሙያነት እንደመሥራታቸውና የቆዩ እንደመሆናቸው መጠን የመከላከያ ሚኒስትሩን በብቃት ይይዛሉ ብዬ አስባለሁ"" ብለዋል።በሚንስትሮች ሹም ሹር ወቅት በተደጋጋሚ የሚሰነዘረው ትችት አንድ ሚንስትር የተሾመበትን ዘርፍ አውቆና ተደርቶ መሥራት ሳይጀምር ወደሌላ መሥሪያ ቤት ሲዘዋወር በሥራው ላይ ተጽዕኖ የማሳደሩ ነገር ነው።በአጭር ጊዜ ውስጥ የሚደረገው ሽግሽግ ዛሬ ከሕዝብ እንደራሴዎች ጥያቄም ተነስቶበታል።•ኢንጅነር አይሻ መሃመድ የሃገር መከላከያ ሚኒስትር ሆነው ተሾሙ ""ቢያንስ ቢያንስ አንድ ሚኒስትር አንድ ተርም መቆየት አለበት። ሹመቱ ጎርፍ ሆነ"" አንድ የፓርላማ አባል የሰጡት አስተያየት ነበር።ምሁራኑም ስለሽግሽጉ ጉዳይ አስተያየታቸውን ሰጥተውናል።ዶ/ር ሲሳይ እንደሚናገሩት አንድ ተሿሚ ሥራውን ለመምራት ተዘጋጅቶ ሳለ፣ ከተሰጠው ቦታ ተነስቶ ወደ ሌላ ቢሸጋሸግ እንደገና አዲሱን ሹመት ለመልመድ ጊዜ ያስፈልገዋል። በአጭር ጊዜ ውስጥ የሚደረግ ሽግሽግ መቼ እነሳ ይሆን? የሚል ጥያቄ በማጫር አለመረጋጋት ይፈጥራልም ብለዋል።ረዳት ፕሮፌሰር መኮንን አመራሮች ሳይገመገሙና የተወሰነ ጊዜ ሳይቆዩ በተደጋጋሚ እንዲለዋወጡ መደረጋቸው ""በአገሪቱ ትልቅ አለመረጋጋት እንዳለ ያሳያል"" ይላሉ።ሀሳባቸውን የሚጋሩት ዶ/ር ሲሳይም በአንድ ዓመት ውስጥ ለሦስተኛ ጊዜ  የካቢኔ ሽግሽግ መደረጉ ""አለመረጋጋት መኖሩን ያሳያል"" ይላሉ።
",https://www.bbc.com/amharic/47980286
2,የአጤ ቴዎድሮስ የልጅ ልጆች,17 ኤፕረል 2019,"




 አጤ ቴዎድሮስ ""መይሳው ካሳ"" እያሉ ይፎክሩ ነበር አሉ። ጠላታቸውን ጥለው ሲሸልሉ ""መይሳው ካሳ፣ አንድ ለናቱ ሺ ለጠላቱ"" ብለው ይፎክሩ እንደነበር ይነገራል።ዘመናዊ ኢትዮጵያን ለመፍጠር ጥረት ያደረጉት አጤ ቴዎድሮስ፣ ያለሙትን ለውጥ ለማምጣት ሳይሳካላቸው ከሀገር ውስጥና ውጪ በተቀሰቀሰባቸው ተቃውሞ ምክንያት የእንግሊዝ ጦርን ተፋልመው በሚያዚያ ወር 1860 መቅደላ አምባ ላይ እራሳቸውን ሰዉ።በመቅደላ ጦርነት ወቅት ለእንግሊዞች እጅ አልሰጥም ብለው ራሳቸውን ያጠፉት የአፄ ቴዎድሮስን ቁንዳላም ከ150 ዓመታት በኋላ ወደ ኢትዮጵያ የተመለሰው በቅርቡ ነው።አጤ ቴዎድሮስ በጀግንነት እና በሀገር አንድነት ያልተነሱበት የኢትዮጵያ ጫፍ ያለ አይመስልም። ቴዎድሮስ ""አጤ"" ከመባላቸው በፊት ስማቸው ካሣ ኃይሉ እንደነበር የታሪክ ድርሳናት ያወሳሉ፡፡ አጤ ቴዎድሮስ የተባሉት የሰሜኑን ገዥ ደጃዝማች ውቤን፤ ደረስጌ ላይ ድል አድርገው ዘውድ ከጫኑ በኋላ ነው። • የአፄ ቴዎድሮስ ቁንዳላ ሊመለስ ነው •  ከኢትዮጵያና ከሌሎች የአፍሪካ ሃገራት ስለተዘረፉ ቅርሶች ምን እናውቃለን? አጤ ቴዎድሮስ በኢትዮጵያዊያን ልብ ውስጥ ብቻ ሳይሆን በሥነ ጽሑፉ ዓለም ውስጥም ስማቸው ገናና ነው። በልቦለድ ሥራዎች ውስጥ እንፈልጋቸው ብንል የብርሃኑ ዘሪሁን የቴዎድሮስ እንባ፣ የአቤ ጉበኛ አንድ ለናቱን እናገኛለን፣ በተውኔት ደግሞ የሎሬት ፀጋዬ ገብረመድህን አጤ ቴዎድሮስና የጌትነት እንየው የቴዎድሮስ ራዕይን መጥቀስ እንችላለን።ስማቸው በዘፈን ያልተነሳበት፣ ያልተወሳበትም ዘመን የለም። ኢትዮጵያን ያነሳ፣ ጎንደርን የጠቀሰ ስለ አጤው ያዜማል። ጎንደር፣ ጎንደር፣ የቴዎድሮስ አገር፤ ለአንዲት ኢትዮጵያ ዋልታና ማገር የሚለው የቴዎድሮስ ካሳሁን (ቴዲ አፍሮ) የቅርብ ጊዜ ዜማን ማስታወስ በቂ ነው። አጤ ቴዎድሮስ መቅደላ ላይ ከእንግሊዝ አገር ከመጡ 32 ሺህ ወታደሮች ጋር ተዋግተው ራሳቸውን ማጥፋታቸውን ተከትሎ በሀገሪቷ ላይ ከፍተኛ ዘረፋ እንደተፈፀመ የታሪክ መዛግብት ያወሳሉ።የእንግሊዝ ወታደሮች የዘረፉት መጻሕፍትን፣ የተለያዩ ከወርቅ የተሠሩ ቅርሶችን፣ መንፈሳዊ ሥዕሎችን፣ ታቦታትን፣ ታሪካዊና ባሕላዊ ቅርሶችን ብቻ ሳይሆን ልጃቸው አለማየሁ ቴዎድሮስንም ጭምር ነው። አለማየሁ በሰው ሀገር በብቸኝነት፣ በለጋ እድሜው መሞቱና እዚያው መቀበሩ ይታወቃል። ሌሎች የአጤው ዘመዶችስ? የት ናቸው?


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የአጤ ቴዎድሮስ የልጅ ልጆች
የአጤ ቴዎድሮስ የልጅ ልጆችለበርካታ ኢትዮጵያዊያን የአጤ ቴዎድሮስ ልጅ ተብሎ የሚታወቀው ልዑል አለማየሁ ብቻ ነው። በርግጥ አጤው ሌላ ልጅ የላቸውም? ስንል እንፍራንዝ ያገኘናቸውን ወ/ሮ አበበች ካሳን ጠየቅናቸው። በእርግጥ በጊዜው በአጠገባቸው የተገኘው ልጅ እርሱ ነበር። ለዚህም ይሆናል የእርሱ ስም ብቻ የሚነሳው ሲሉ ሌሎች ስድስት ልጆች እንዳሏቸው ነገሩን። እኛም እስቲ ስማቸውን ይዘርዝሯቸው ስንል ጠየቅን፦ ""በጎጃም ኃይሉ ቴዎድሮስ፣ በወሎ ይማም ቴዎድሮስ፣ በትግራይ አልጣሽ ቴዎድሮስ፣ በጎንደር አለማየሁ ቴዎድሮስና መሸሻ ቴዎድሮስ"" ሲሉ ዘረዘሯቸው።ታዲያ እርስዎ አጤ ቴዎድሮስን ይዛመዳሉ ማለት ነው? ቀጣይ ጥያቄያችን ነበር።""ዛዲያሳ"" የእርሳቸው መልስ።የማን ልጅ ነዎት ተከታይ ጥያቄያችን አደረግንየደጃዝማች ካሳ መሸሻ ቴዎድሮስ፣ የአጤ ቴዎድሮስ የመጀመሪያ ልጅ፣ የልጅ ልጅ ነኝ፤ ብለውናል።ከእንፍራንዝ ወጥተን ጎንደር ስንሄድ ያገኘናቸው የአጤ ቴዎድሮስ አራተኛ ትውልድ ደግሞ ስለ ቤተሰቦቻቸው ሲያስረዱ፤ አጤ ቴዎድሮስ የመጀመሪያ ልጃቸውን ራስ መሸሻን ወለዱ፣ ራስ መሸሻ ቴዎድሮስ ደጃዝማች ካሳን፣ ደጃዝማች ካሳ ባንች አምላክ ካሳን ወለዱ ከዚያም እኔ ፋሲል ሚናስ ተወለድኩ ይላሉ።



• እምቦጭ የጣና ቂርቆስ መነኮሳትን ከገዳሙ እያስለቀቀ ነውሌላው እዚያው ጎንደር የሚኖሩት የአጤው ቤተሰብ አለማየሁ ቴዎድሮስ ናቸው። እርሳቸው እንደሚሉት አጤ ቴዎድሮስ መሸሻ ቴዎድሮስ፣ መሸሻ ቴዎድሮስ ደግሞ ደጃዝማች ካሳን፣ ደጃዝማች ካሳን ደግሞ እናታቸውን ሙሉ ካሳን መውለዳቸውን ይናገራሉ። እነዚህ የንጉሱ አራተኛ ትውልዶች የአጤውን ታሪክ እንደ ኢትዮጵያ ታሪክ ብቻ ሳይሆን እንደ ራሳቸው ቤተሰብ ታሪክ እየሰሙ ነው ያደጉት። ነዋሪነታቸው እንፍራንዝ የሆነው ወ/ሮ አበበች ስለ አጤ ቴዎድሮስ ደግነት፣ ሩህሩህነት፣ ጀግንነታቸውን እየሰሙ ነው ያደጉት። ""ለወስላቶች አይቀጡ ቅጣት የሚቀጡ ለሀገራቸው ደግሞ ባለ ራዕይ የነበሩ መሆናቸውን እየሰማሁ ነው ያደግኩት።"" እንደውም እቴጌ ተዋበች ከሞቱ በኋላ ሆድ እየባሳቸው ሄደ እንጂ ከዚያ በፊት ሐይማኖተኛና ጥሩ ሰው ነበሩ ይላሉ ወ/ሮ አበበች።  የአጤው ቅርስ ይኖርዎት ይሆን ቀጣይ ጥያቄያችን ነበር?ንግሥት ቪክቶሪያ የሰጠቻቸው ደወል አለኝ። ሌላው ግን ይላሉ ወ/ሮዋ በደርግ ዘመን መትረየስ አለሽ እያሉ ሲያንገላቱኝ፣ ሲያስሩኝ ቀበርነው። ስፍራውን አሁን ሰዎች ቤት ሰርተውበታል። ቴዎድሮስ ንጉሠ ነገሥት ዘ ኢትዮጵያ ተብሎ የተፃፈበት ጎራዴ ሁሉ ነበር ይላሉ። ከጎራዴው ጋር ሌሎች ትናንሽ ቅርሳ ቅርሶችንም ቀብረናል ሲሉም ያስታውሳሉ።እነ ፋሲል እና አለማየሁ ጋር ግን የአጤ ቴዎድሮስ ማስታወሻ የሚሆን ምንም ነገር በቤታቸው የለም።  በስማቸው ፎክረው ያውቁይሆን?አለማየሁ ቴዎድሮስና ፋሲል ሚናስ በስማቸው ብቻ በመኩራት በባዶ መኖር አትችልም ይላሉ። የአጤ ቴዎድሮስን ስም ለመጥራት እና የልጅ ልጅ ነኝ ለማለት የራስህን ሥራ ሥራ እየተባልን ነው ያደግነው ሲሉም ያስረዳሉ። አቶ ፋሲል አክለውም ለሀገር የከፈሉትን መስዋዕትነት እና ያደረጉትን ነገር በታሪክም በታላላቆቻቸውም ሲነገራቸው ማደጋቸውን ያስታውሳሉ። ወ/ሮ አበበች ከጎንደር ዩኒቨርስቲ እንዲሁም ከእንግሊዝ ድረስ እየመጡ ቴዎድሮስን ያሉ፣ ስለ እርሱ ለማወቅ የሚፈልጉ እንደሚጠይቋቸው ይናገራሉ። እንደው ፎክሪ ፎክሪ ካላቸውም 'የቴዎድሮስ ዘር' ሲሉ ይፎክራሉ። የአጤ ቴዎድሮስ ቁንዳላ ተመለሰ ሲሏቸው የተሰማቸውን ደስታም ሲገልጡም ""የልዑል አለማየሁ አፅም ቢመጣ"" ይላሉ። ከዚያ በኋላ የሄደው ቅርስ ሁሉ ቢመለስ ደስ ይለኛል ብለዋል።አለማየሁና ፋሲልም የአጤው ቁንዳላ መመለሱ የፈጠረባቸውን ሲናገሩ ለእኛ ብቻ ሳይሆን ለመላው ኢትዮጵያ ትልቅ ነገር መሆኑን በመጥቀስ የተሰማቸውን ደስታ ነግረውናል። ቴዎድሮስ አለማየሁ አክሎም ""ስሜን እንደ እርሳቸው የሚያስጠራ ታሪክ መሥራት እፈልጋለሁ"" ይላል። 
",https://www.bbc.com/amharic/47944679
3,የፔሩ የቀድሞ ፕሬዝዳንት ራሳቸውን አጠፉ,18 ኤፕረል 2019,"



Image copyright
Getty Images

የደቡብ አሜሪካዊቷ ሃገር ፔሩ የቀድሞ ፕሬዝዳንት አለን ጋርሺያ ስልጣን ላይ ሳሉ ፈጽመዋል ተብለው ለተጠረጠሩበት የሙስና ወንጀል ፖሊስ መኖሪያ ቤታቸው ደርሶ በቁጥጥር ስር ሊያውላቸው ሲል ጭንቅላታቸውን በጥይት በመምታት ራሳቸውን አጠፉ።የመሞታቸው ዜና ስልጣን ላይ ባሉት ፕሬዝዳንት ማርቲን ቪዝካር ተረጋግጧል። የቀድሞ ፕሬዝዳንት ጋርሺያ የሚቀርብባቸውን የሙስና ክስ ቢክዱም፤ ፖሊስ ከብራዚል የግንባታ ኩባንያ ጉቦ ተቀብለዋል ብሎ ጠርጥሯቸዋል። ጋርሺያ እ.ኤ.አ 1985-1990 እንዲሁም በድጋሚ ከ2006-2011 ድረስ  ፔሩን ለ10 ዓመታት አስተዳድረዋል።• የመይሳው ካሳ የልጅ ልጆች• 138 ሰዎች ዜግነታቸውን ተነጠቁ • ""ኢትዮጵያ የከሸፈች ሀገር እየሆነች ነው"" ሻለቃ ዳዊትበቀድሞ ፕሬዝዳንት ቤት ምን ተፈጠረ?ፖሊስ በተጠረጠሩበት ወንጀል ጋርሺያን በቁጥጥር ሥር ለማዋል የባለጸጎች መኖሪያ አካባቢ ወደሚገኘው መኖሪያ ቤታቸው ያቀናል። ፖሊስ መኖሪያ ቤታቸው ደርሶ በቁጥጥር ሥር ሊያውላቸው ሲል ጋርሺያ የስልክ ጥሪ ማድረግ እንደሚፈልጉ ተናግረው ወደ አንድ ክፍል ውስጥ ገብተው በሩን ቆለፉ። ከጥቂት ደቂቃዎች በኋላ የተኩስ ድምጽ ተሰማ። የሃገር ውስጥ ሚንስትሩ ካርሎስ ሞራን ለጋዜጠኞች ሲናገሩ፤ የተኩስ ድምጽ እንደተሰማ ፖሊሶች በሩን በኃይል ከፍተው ወደ ውስጥ ሲዘልቁ፤ የቀድሞ ፕሬዝድንት ወንበር ላይ ቁጭ ብለው ጭንቅላታቸው በጥይት ተመትቶ ተመለከቱ። በፔሩ መዲና ሊማ በሚገኝ ሆስፒታል ህክምና ቢደረግላቸውም ሕይወታቸውን ማትረፍ አልተቻለም። ጋርሺያ በሁለተኛው የስልጣን ዘመናቸው በሊማ ከተማ የባቡር መስመር ሲገነባ ኦዱሬችት ከተሰኘ የብራዚል ኩባንያ ጉቦ ተቀብለዋል የሚል ክስ ይቀርብባቸዋል። ኩባንያው በፔሩ እ.ኤ.አ ከ2004 ጀምሮ 30 ሚሊዮን ዶላር ጉቦ መክፈሉን አምኗል። ጋርሺያ ከሁለት ቀናት በፊት በትዊተር ገጻቸው ላይ ስለቀረበባቸው ክስ ''ምንም አይነት ፍንጭም ይሁን ማስረጃ የለም'' በማለት ጉቦ አለመቀበላቸውን አሳውቀው ነበር። 
",https://www.bbc.com/amharic/news-47972714
4,ሱዳን በህዳሴው ግድብ ጉዳይ አቋሟን ትቀይር ይሆን?,16 ኤፕረል 2019,"



Image copyright
Getty Images

ሱዳን በህዳሴው ግድብ ግንባታ ጉዳይ ከጅማሮ አንስቶ በነበራት አቋም የኢትዮጵያ አጋር ነች። በአጠቃላይ የተፋሰሱ ሃገራት እንዲሁም በኢትዮጵያ፣ ግብፅና ሱዳን የሶስትዮሽ ድርድር ሱዳን የቆመችው ከኢትዮጵያ ጋር ነው።በአንፃሩ ግብፅ የግድቡ ሃሳብን በመቃወም ገና ከጠዋቱ ይሆናል ያለችውን ዕድል ሁሉ ስትሞክር ነበር። በቀጥታም ይሁን በተዘዋዋሪ ዛሬም ያን ጥረቷን አላቋረጠችም።ከቀናት በፊት አንቀጥቅጠው የገዟትን ኦማር ሃሰን አል-ባሽርን በቃኝ ብላ ከሥልጣን ያስወገደችው ሱዳን ያልለየለት የፖለቲካ ሁኔታ ውስጥ ነች። ይህን የመንግሥት ለውጥ ተከትሎ ሱዳን በህዳሴው ግድብ ጉዳይ የአቋም ለውጥ ልታደርግ ትችላለች ወይ?በኢትዮጵያ በኩል የህዳሴው ግድብ ግንባር ቀደም ተደራዳሪ የነበሩትና በአሁኑ ወቅት የምስራቅ ናይል የቴክኒክ አህጉራዊ ጽሕፈት ቤት ዋና ዳይሬክተር አቶ ፈቅአህመድ ነጋሽ ሱዳን የህዳሴው ግድብን በሚመለከት በአቋሟ ትቀጥላለች ብለው ያምናሉ። ግብፅ ግን ዳር ላይ ቆማ እንዲሁ ነገሮችን ልትመለከት አትችልም።በቀዳሚነት የሚያነሱት ነጥብ የግድቡን ግንባታ መደገፍ ለሱዳን የፖለቲካ ውሳኔ ሳይሆን የብሔራዊ ጥቅም ጉዳይ መሆኑን ነው። ""ትልቅ ጥቅም ነው የሚያገኙት ያለምንም ኢንቨስትመንት"" ይላሉ።ለአል-ባሽር ከሥልጣን መውረድ ምክንያት የሆነው ተቃውሞ በዳቦ ውድነት ፤ በኑሮ ውድነት የተቀሰቀሰ ነው። ግድቡ ደግሞ ለዚህ ጥያቄ በአጠቃላይ ለሃገሪቱ የልማት ጥያቄ መልስ እንደሚሆን አቶ ፈቅአህመድ ያስረዳሉ።አቶ ፈቅአህመድ እንደሚያስረዱት ግድቡ ለሱዳን ኢኮኖሚያዊ ጥቅም አለው፣ ያለ ምንም ወጪ እስከ ሶስት ሺህ ጊጋ ዋት የኤሌክትሪክ ኃይል የሚያገኙ ሲሆን ከዚህ በተጨማሪ ከኢትዮጵያ በርካሽ ሊገዙ ይችላሉ። በዚህ ደግሞ ኢንዱስትሪዎቻቸውን ሊያነቃቁ፣ ግብርናና ዓሣ እርባታቸውን ሊያስፋፉ ይችላሉ። • ለህዳሴ ግድብ ግንባታ መዘግየት ምን አይነት መፍትሔዎች እየተሰጡ ነው?ይህ ደግሞ ደቡብ ሱዳን ትልቁን የነዳጅ ሃብቷን ይዛ በመገንጠሏ 'አግኝቶ ማጣት' እንደሚሉት ለሆነችው ሱዳን ከሰማይ እንደሚወርድ መና ሊቆጠር ይችላል።ግድቡ ሱዳንን የማትወደው እንግዳ ከሆነባትና በየዓመቱ ከሚጎበኛት ጎርፍም ይታደጋታል። ጎርፉ የሚያመጣውን ደለል ከግድቦችና ቦዮች ለመጥረግ በየዓመቱ እስከ ሰባ ሚሊየን ዶላር ከመክሰርም ያድናታል።ስለዚህም ምንም ዓይነት መንግሥት ቢመጣ ከዚህ ከፍተኛ ጥቅም የሚበልጥበትና ቅድሚያ የሚሰጠው ጉዳይ ይኖራል ብለው እንደማያምኑ አቶ ፈቅአህመድ ያስረግጣሉ።በተመሳሳይ በአባይ ጉዳይ በርካታ ጥናቶችን ያደረጉት ዶ/ር ያዕቆብ አርሳኖም ግድቡን መደገፍ የብሔራዊ ጥቅም እንጂ የፖለቲካ ውሳኔ ባለመሆኑ ሱዳን በአቋሟ ፀንታ ከኢትዮጵያ ጎን መሰለፏን እንደምትቀጥል ያምናሉ።ነገር ግን ለመጭው የሱዳን መንግሥት የህዳሴው ግድብ ቅድሚያ የሚሰጠው ጉዳይ ይሆናል አይሆንም የሚለው በሂደት የሚታይ እንደሆነ ይገልፃሉ ዶ/ር ያዕቆብ።• ግብፅ በህዳሴው ግድብ ዙሪያ አዲስ ሃሳብ አቀረበች""ለዚህ ብሔራዊ ጥቅም ሲሉ ነው አቋማቸውን የማይቀይሩት"" ሲሉም ያስረግጣሉ።ነገር ግን በአሁኑ ወቅት በአስቸኳይ ጊዜ አዋጅ ላይ ያለችው ሱዳን ገና መንግሥት እስክታቋቁም የሚወስደው ጊዜ በተለይም በሂደት ላይ ያለው የሦስትዮሽ ድርድር ላይ የተወሰነ የማዘግየት ተፅዕኖ ሊኖረው እንደሚችል ይናገራሉ።እርሳቸው በጠቀሷቸው ምክንያቶች ሱዳን ለእራሷ ስትል የአቋም ለውጥ አታደርግም ተብሎ ቢታመንም ግብፅ የአሁኑን የሱዳን ፖለቲካዊ ለውጥ እንደሚያመቻት ለመጠቀም የምታደርገው ጥረት ምን ድረስ ሊሄድ ይችላል? የሚለው ወሳኝ ጥያቄ ነው።ግድቡ ከተጀመረ ጀምሮ ግብፅ ሱዳን ላይ በተለያየ መንገድ ከፍተኛ ጫና ስታሳድር እንደነበር የሚናገሩት አቶ ፈቅአህመድ የግብፅ ጫና ተጠናክሮ እንደሚቀጥል ይናገራሉ።""ግብፆች አሁን ተጠናክረው ነው የሚንቀሳቀሱት። ጫናቸውም ሱዳን ላይ ይበረታል"" ይላሉ።


Image copyright
Getty Images

ነገር ግን እስከ ዛሬም ሱዳን ለህዳሴው ግድብ ድጋፏን ስትሰጥ የቆየችው የግብፅን ጫና ተቋቁማ ስለሆነ ከአሁን በኋላም በዚሁ ትቀጥላለች ብለው እንደሚያምኑ ይናገራሉ።ግብፅ ከጅምሩ ሱዳንም ኢትዮጵያም ላይ ጫና ለመፍጠር ከመሞከር ወደ ኋላ ብላ እንደማታውቅ የሚያነሱት ዶ/ር ያዕቆብ በቀጣይ የግብፅ ተፅዕኖ ስኬት የሚወሰነው ከምንም በላይ በኢትዮጵያ ጥንካሬ እንደሆነ ያስረዳሉ።በዚህ ረገድም ጠቅላይ ሚኒስትር ዐቢይ አህመድ(ዶ/ር) ቁርጠኝነታቸውን ማሳየታቸውን ይጠቅሳሉ።""ዋናው ነገር ኢትዮጵያ ግድቡን ለመሥራት ያላት አቅምና ቁርጠኝነት ነው"" የሚሉት ዶ/ር ያዕቆብ ግብፅ በሱዳንም በኩል ሆነ በቀጥታ ኢትዮጵያ ላይ የምታደርገው ተፅዕኖ እንደ ከዚህ በፊቱ እንደሚቀጥል ያመለክታሉ።ሌሎቹስ የተፋሰሱ ሃገራት በአቋማቸው እንደፀኑ ናቸው? ለአቶ ፈቅአህመድ ያነሳነው ጥያቄ ነበር። እርሳቸው በግልፅ የአቋም ለውጥ ያሳየ ሃገር እንደሌለ ይገልፃሉ። ነገር ግን እንደ አውሮፓውያኑ በ2010 ኡጋንዳ ላይ የተፈረመውን የአባይ ተፋሰስ የትብብር ማዕቀፍ ከአስራ አንዱ የተፋሰሱ ሃገራት የተወሰኑት በሦስት ወራት ውስጥ በፓርላማቸው ሲያፀድቁት ቀሪዎቹ እስከ አሁንም ሳያፀድቁት ዘጠኝ ዓመታት ተቆጥረዋል።ይህ መዘግየት ደግሞ እንዴት ነው ነገሩ የሚያስብል ነገር ነው። አቶ ፈቅአህመድ ደግሞ ይህን ስምምነት ብቻ በመመልከት የማፅደቁ ሂደት ዘግይቷል ሊባል ቢችልም በዓለም አቀፍ ደረጃ ግን ተመሳሳይ ስምምነቶች እንዲህ ያለ ጊዜ እንደሚወስዱ ይናገራሉ። የዚህ ዓይነቱ ድርድር እስከ 40 እና 50 ዓመት የፈጀባቸው ሃገራት መኖራቸውንም ይናገራሉ።ኬንያ ስምምነቱን ለማፀደቅ ሶስት ጊዜ ፓርላማ አድርሳ መመለሷ በደቡብ ሱዳንም በሃገሪቱ የፖለቲካ በተመሳሳይ ሰነዱ ፓርላማ ደርሶ በተደጋጋሚ መመለሱ የሚታወስ ነው።• ስለአዲሱ የታላቁ ህዳሴ ግድብ ሥራ አስኪያጅ ጥቂት እንንገርዎየተፋሰሱ ሃገራት የውሃ ሚኒስትሮች በየዓመቱ እየተገናኙ የሚወያዩ ሲሆን ያለፈው ስብሰባ እንደ አውሮፓውያኑ በ2018 አስረኛው ወር በቡጁምቡራ ነበር የተካሄደው።የትብብር ማዕቀፉን ሱዳን ፣ ግብፅና ኮንጎ ጨርሶ አልፈረሙም። ከፈረሙት ሃገራት መካከል ደግሞ ሦስቱ ማለትም ኢትዮጵያ፣ታንዛኒያና ኡጋንዳ በፓርላማቸው ያፀደቁት ሲሆን ተጨማሪ ሦስት ሃገራት ቢያፀድቁት ለአፍሪካ ሕብረት በማቅረብ ከፍተኛ ትብብር ማድረግ የሚረዳቸውን ኮሚሽኑን ማቋቋም ይችላሉ። የትብብር ማዕቀፉን ፈርመው እስካሁን ያላፀደቁ ሃገራት ኬንያ ፣ ደቡብ ሱዳን፣ ብሩንዲና ሩዋንዳ ናቸው።
",https://www.bbc.com/amharic/news-47937558
5,የኢትዮጵያ ንግድ ባንክ በሴት ሰራተኞች ብቻ አገልግሎት የሚሰጥ ቅርንጫፍ ከፈተ,15 ኤፕረል 2019,"



Image copyright
Commercial Bank of Ethiopia FB

የኢትዮጵያ ንግድ ባንክ በአዲስ አበባ፣ አትላስ አካባቢ በሴት ሠራተኞች ብቻ አገልግሎት የሚሰጥ ቅርንጫፍ  መክፈቱን አስታወቀ።ቅርንጫፉ የኢትዮጵያ ንግድ ባንክ 1400ኛው ቅርንጫፍ ሲሆን  ከሥራ አስኪያጅ ጀምሮ በባንኩ አገልግሎት የሚሰጡት ሁሉም ሠራተኞቹ ሴቶች ብቻ መሆናቸው ተገልጿል።• ኢንጅነር አይሻ መሃመድ የሃገር መከላከያ ሚኒስትር ሆነው ተሾሙ • ሴቶች የተቆጣጠሩት የስፔን ካቢኔየኢትዮጵያ ንግድ ባንክ ኮሚዩኒኬሽን ዳይሬክተር አቶ በልሁ ታከለ ሴቶች በአንድ አገር ሁለንተናዊ እድገት ከፍተኛ ድርሻ ቢኖራቸውም የሚገባቸውን ቦታ ባለማግኘታቸው የሴቶችን ተሳትፎ ለማጎልበትና ለማበረታታት ሲባል ቅርንጫፉ እንደተከፈተ ለቢቢሲ ገልፀዋል።""ሴቶች ከወንዶች በተሻለ ደንበኞችን በጥሩ እንክብካቤ በማስተናገድ ከደንበኞቻችን ጋር ያለንን ግንኙነት ሲያጠናክሩ በተግባር አይተናል"" የሚሉት አቶ በልሁ በሴቶች ብቻ የተቀላጠፈና የተደራጀ አገልግሎት መስጠት እንደሚቻል ማሳየትም ሌላኛው ዓላማው ነው ብለዋል።ቅርንጫፉ ከሌሎች ባንኮች የተለየ አገልግሎት ባይሰጥም የሴቶችን የሥራ ፈጠራና የፋይናንስ አቅም ለማጠናከር የሴቶች የብድር አገልግሎት ለመጀመር ቅድመ ዝግጅት እያደረጉ መሆናቸውን ዳይሬክተሩ ተናግረዋል።   ሠራተኞቹ ከተለያዩ የባንኩ ቅርንጫፎች የተውጣጡ እንደሆነም ታውቋል።ቅርንጫፉ በኢንዱስትሪው ውስጥ ትልቅ ድርሻ ባላቸው አንጋፋ የባንክ ባለሙያ አቶ ለይኩን ብርሃኑ ተሰይሟል።
",https://www.bbc.com/amharic/news-47938529
6,ስለ እንቅልፍ የተሳሳቱ አመለካከቶች,18 ኤፕረል 2019,"



Image copyright
Getty Images

ስለ እንቅልፍ በስፋት የሚነገሩ የተሳሳቱ ነገሮች የሰወችን ጤናና ስሜት እየጎዱ እድሜንም እያሳጠሩ እንደሆነ አጥኚዎች አስታወቁ።የኒውዮርክ ዩኒቨርሲቲ ተመራማሪ ቡድን የሰራው ጥናት ግኝቶች ጠንካራ ሳይንሳዊ ማረጋገጫ ያላቸው እንደሆኑ የተገለፀ ሲሆን ስለ እንቅልፍ የሚነገሩ የተሳሳቱ ነገሮችን ማረም እጅግ አስፈላጊ ነው ተብሏል።ጥናቱ ስለ እንቅልፍ በስፋት የሚነገሩ ያላቸውን የተሳሳቱ ነገሮችን አንድ በአንድ ይዘረዝራሉ።•የስዊዘርላንድ መንግሥት ቡና ለህይወት አስፈላጊ እንዳልሆነ ገለፀአምስት ወይም ከዚያ ያነሰ እንቅልፍም ጤናማ ነውየቀድሞ የእንግሊዝ ጠቅላይ ሚኒስትር ማርጋሬት ታቸር የእንቅልፍ ሰዓታቸው በጣም አጭር እንደነበር ይነገራል። የጀርመኗ መራሂተ መንግስት አንጌላ መርክልም እንቅልፍ ላይ እንደ ታቸር እንደሆኑ ይነገራል። ብዙ የንግድ ሰዎችና ስራ ፈጣሪዎችም እንዲሁ መኖናቸው እንደሆኑ ይነገራል።ነገር ግን ተመራማሪዎቹ በተከታታይ አምስት ወይም ከዚያ ያነሰ ሰዓት እንቅልፍ ጤናማ ነው የሚለው እምነት የተሳሳተና ለጤናም አደገኛ ነው ይላሉ።ከተመራማሪዎቹ አንዷ የሆኑት ዶ/ር ሬቤካ ሮቢንስ በዚህ ምክንያት ሊያጋጥሙ ይችላሉ ካሏቸው ነገሮች ድንገተኛ የልብ ህመም፣ስትሮክና በህይወት የመቆየት እድሜ ማጠር ይገኙበታል።ይልቁንም ዶክተሯ ሁሉም ሰው ያልተቋረጠ የሰባት ወይም የስምንት ሰአት እንቅልፍ አስፈላጊ መሆኑን ይመክራሉ።•ሰባ ኢትዮጵያውያን ባህር ላይ መሞታቸው ተሰማአልኮል ለእንቅልፍ ይረዳልወደ አልጋ ከመሄድ በፊት አልኮል አንድ ሁለት ማለት ጥሩ እንቅልፍ ያስተኛል የሚባል ቢሆንም ይህ ፍፁም ትክክል አይደለም ይላሉ ተመራማሪዎቹ።ወይን፣ ውስኪም ሆነ ቢራ ጥሩ እንቅልፍ ለመተኛት አያግዙም እንደ ተመራማሪዎቹ""ወዲያው እንቅልፍ ለመተኛት ይረዳ ይሆናል ።ነገር ግን የሙሉ ምሽት እንቅልፍን ይረብሻል"" ይላሉ ዶ/ር ሮቢንስ።በተለይም ለትምህርትና ትውስታ የሚጠቅመውን የእንቅልፍ ሂደት REM (rapid eye movement) ያውካል ይላሉ።አልኮል የሚፈጥረው የፊኛ መወጠርም ሌላ ለእንቅልፍ መረበሽ ምክንያት ነው። በጥቅሉ ከእንቅልፍ ጋር በተያያዘ አልኮል ከጥቅሙ ጉዳቱ ያመዝናል ሲሉ ይደመድማሉ ተመራማሪዎቹ።•በአዲስ አበባ ሊፈጸም የነበረ የሽብር ጥቃት መክሸፉ ተነገረ  ቴሌቪዥን ማየት ዘና ያደርጋልብዙዎች ቲቪ ተመልክተው ዘና ቢሉ ጥሩ እንቅልፍ ሊተኙ እንደሚችሉ ያምናሉ። ዶ/ር ሮቢንስ ግን ቲቪ ለውጥትና እንቅልፍ ለማጣት ምክንያት ነው ይላሉ።እሳቸው እንደሚሉት ዜና ይባል ፊልም ላይ የሚታዩት ነገሮች ዘና ከማድረግ ይልቅ የማስጨነቅ ነገራቸው የበዛ ነው ይላሉ።እንደ ስማርት ስልኮችና ታብሌቶች ሁሉ ቲቪዎች የሚለቁት ሰማያዊ ብርሃን የሰውነትን የእንቅልፍ ሆርሞን የሆነው ሜላቶኒንን የማምረት ሂደት ያዘገያል የሚለው ደግሞ ተመራማሪዎቹ የሚያነሱት ሌላ ነጥብ ነው።እንዲሁ አልጋ ላይ መተኛት ለእንቅልፍ ይረዳልምንም እንኳ እንቅልፍ ባይመጣ መተኛት አለብኝ ባሉት ሰዓት ወደ አልጋ ሄደው እንቅልፋቸውን በመጠባበቅ ለመተኛት የሚጠባበቁ ብዙዎች ናቸው። ዶ/ር ሮቢንስ ግን ይህ ትክክል አይደለም አእምሯችን አልጋን እንቅልፍ ከማጣት ጋር ያገናኘዋል ይላሉ።እሳቸው እንደሚሉት ጤናማ እንቅልፍ ያላቸው ሰዎች በእንቅልፍ ለመውደቅ አስራ አምስት ደቂቃ ብቻ ይበቃቸዋል። ሰዎች ወደ አልጋቸው ሄደው ለመተኛት ከአስራ አምስት ደቂቃ በላይ ከወሰደባቸው አልጋቸው ውስጥ መቆየት ሳይሆን ያለባቸው ተስተው የመኝታቸውን ሁኔታ መቀየር ወይም ማሰብ የማይጠይቅ ሌላ ነገር እንዲያደርጉ ዶክተሯ ይመክራሉ።•“ኢትዮጵያ አዲስ የጥላቻ ንግግር  ህግ አያስፈልጋትም” አቶ አብዱ አሊ ሂጂራ ማንኮራፋት ምንም ችግር የለውምማንኮራፋት ጉዳት ባይኖረውም አንድ የእንቅልፍ ማጣት ምልክት ነው።በማንኮራፋት ሰዎች ድንገት መተንፈስ እንዳይችሉ ሊያደርግ ይችላል።በተለይም በከፍተኛ ድምፅ ማንኮራፋት አደገኛ ነው ይላሉ ተመራማሪዎቹ።
",https://www.bbc.com/amharic/news-47953940
7,ኢትዮጵያ ከውጭ ምንዛሬ እጥረት አዙሪት እንዴት ትውጣ?,18 ኤፕረል 2019,"



Image copyright
Getty Images

በአሁኑ ወቅት ኢትዮጵያ ያላት መጠባበቂያ የውጭ ምንዛሬ ክምችት የሁለት ወር ከስድስት ቀን ፍላጎትን የሚሸፍን እንደሆነና ይህም ለመድሃኒትና ለነዳጅ የሚውል እንደሆነ ከጥቂት ቀናት በፊት ተዘግቧል።አገሪቱ የሁለት ወር ከ6 ቀን ብቻ መጠባበቂያ የውጭ ምንዛሬ ክምችት ነው ያላት ማለት ምን ማለት ነው? ለኢኮኖሚ ኤክስፐርቱ ዶ/ር አሰፋ አድማሴ ያነሳነው ጥያቄ ነበር።አገሪቱ በመደበኛ ሁኔታ ባለፉት ዓመታት ከሶስት ወር የሚበልጥ መጠባበቂያ የውጭ ምንዛሬ ክምችት ኖሯት አያውቅም።""ያለው መጠባበቂያ የውጭ ምንዛሬ ክምችት ለሁለት ወር ብቻ የሚሆነው ማለት ያለውን አሟጠን እጃችንን አጣጥፈን እንቀመጣለን ማለት አይደለም"" በማለት በተጠቀሰው ሁለት ወር እና ጥቂት ቀናት ጊዜ ውስጥ ከውጭ በሚላክ ገንዘብ፣ በእርዳታ ፣ በብድርና በወጪ ንግድም የሚመጣ የውጭ ምንዛሬ ይኖራል ይላሉ።• ሱዳን በህዳሴው ግድብ ጉዳይ አቋሟን ትቀይር ይሆን?ከውጭ እቃዎችን ለማስገባት የሚውል መጠባበቂያ የውጭ ምንዛሬ ክምችት አስፈላጊ ቢሆንም አገሪቱ ለሁለት ወራትና ጥቂት ቀናት የሚሆን ነው ያላት ማለት የሚያሸብር ነገር እንዳልሆነ ያስረግጣሉ።በርግጥም ክምችቱ ትንሽ ነው ስጋትም ያሳድራል ነገር ግን በዚሁ አበቃ ማለት አይደለም ይላሉ።አገራት ምን ያህል ክምችት እንዲኖራቸው ይመከራል?ምንም እንኳ በተፃፈ ህግ ባይሆንም እንደ አሰራር የአለም የገንዘብ ድርጅት አይ ኤም ኤፍ አገራ ከሶስት እስከ ስድስት ወር መጠባበቂያ የውጭ ምንዛሬ ክምችት እንዲኖራቸው ይመክራል።ያነጋገርናቸው ሌላው የኢኮኖሚ ኤክስፐርት  ዶ/ር እዮብ ተስፋዬ  የሶስት ወር ክምችት በቂ ሊባል የሚችል ሲሆን ብዙ ጊዜ ችግሮች ሊከሰቱ የሚችሉት መጠባበቂያ የውጭ ምንዛሬ ከሶስት ወር በታች ሲሆን እንደሆነ ይገልፃሉ።እንደ ኢትዮጵያ ላሉ አገራት የሶስት ወር ክምችት መያዝ ጥሩ እንደሆነ ቢመከርም መረጃዎች እንደሚያመለክቱት ከሶስት ወር ያነሰ መጠባበቂያ የውጭ ምንዛሬ ክምችት ይዞ መገኘትን የኢትዮጵያ ኢኮኖሚ የተላመደው እንጂ እንግዳው አለመሆኑን ነው።በአስቸጋሪ፤ በመደበኛ ሁኔታም እውነታው ይህው ነው።ለሶስት ወር የተባለውም መሻሻል እንጂ ሁልጊዜ ሶስት ወር ሆኖ መቅረትም ግን የለበትም።የመጠባበቂያ የውጭ ምንዛሬ ""በደርግ መውደቂያ፣ በኢትዮጵያና ኤርትራ ጦርነት ወቅትም  የአስር ቀን ነበር"" የሚሉት ዶ/ር እዮብ የዛሬ ዓመት በተመሳሳይ ወቅት የመጠባበቂያ ክምችቱ የሶስት ሳምንት ብቻ እንደነበርም ያስታውሳሉ።እናም የዛሬው ክምችት ከዚያ እያለ እያለ ያደገ ነው።ከኤክስፖርት የሚገኘው ገቢ በጣም ውስን በመሆኑ ፣ ከውጭ ከሚላክ ገንዘብ የሚገኘው የውጭ ምንዛሬም የተሻሻለው በቅርብ በመሆኑና አሁንም ብዙው በጥቁር ገበያ የሚተላለፍ በመሆኑ ፣ ከአገልግሎት ሰጪ ዘርፉ የሚገኘው የውጭ ምንዛሬ የኢትዮጵያ አየር መንገድን ጨምሮ የተሻሻለው ገና በቅርቡ በመሆኑ የመጠባበቂያ ክምችቱ ሊያድግ እንዳልቻለም ያስረዳሉ።ነገር ግን የአሁኑን የአገሪቱ መጠባበቂያ የውጭ ምንዛሬ ክምችት አነስተኛ መሆንን የተለየ የሚያደርገው የውጭ እዳ ጫና የበረታበት ጊዜ ላይ መሆኑ እንደሆነ ይገልፃሉ።ስለዚህም በዚህ የእዳ ጫና ምክንያት መጠባበቂያው ሳይነካ ከውጭ ለሚገቡ እቃዎች የሚቀርብ የውጭ ምንዛሬም ከፍተኛ እጥረት አለ። ይህ ከዚህ ቀደምም ሞልቶም አያውቅም።• የመይሳው ካሳ የልጅ ልጆችየመጠባበቂያ የውጭ ምንዛሬ ክምችት አገልግሎት ምንድን ነው?በዓለም አቀፍ ገበያ ባልተጠበቀ መልኩ የነገሮች ዋጋ ሲንር ፤ ለምሳሌ የነዳጅ ዋጋ ሳይታሰብ ቢጨምር ወይም በአገራት መካከል በተፈጠረ ግጭት የእቃዎች ዋጋ በከፍተኛ ሁኔታ ሲጨምር የሚፈጠር ችግርን ለመቋቋም የሚውል ነው።ከዚህ በተጨማሪም ለኢንቨስተሮች መተማመኛም ነው።ኢንቨስተሮች መዋእለ ነዋያቸውን ለማፍሰስ ሲያስቡ የሚያዩት የመጀመሪያ ነገር የአገሪቱ መጠባበቂያ የውጭ ምንዛሬ ክምችት ምን ያህል ነው? እንዲሁም የውጭ ምንዛሬ አያያዙ ምን ይመስላል? የሚለውን እንደሆነ ዶ/ር እዮብ ይናገራሉ።የውጭ ምንዛሬ ዋጋን በማስተካከል እረገድም ምን ይደረግ? የሚለውን አቅጣጫ ጠቋሚም ነው። ለምሳሌ የዶላር ዋጋ ከፍ ሲል ገበያውን ለማስተካከል ይረዳል።ከውጭ ምንዛሬ እጥረት አዙሪት እንዴት ይወጣ?አገሪቱን ለዓመታት እየተሽከረከረችበት ካለው የውጭ ምንዛሬ እጥረት ችግር ለመታደግ የወጪ ንግድ ላይ በርትቶ ከመስራት ውጪ ሌላ አማራጭ አለ ብለው እንደማያምኑ ዶ/ር አሰፋ ይናገራሉ።መንግሥትም ብዙ ኢንዱስትሪ ፓርኮችን እየገነባ ያለው ለዚሁ ሲባል ቀጥተኛ የውጭ ኢንቨስትመንትን ለመሳብ እንደሆነ ይጠቅሳሉ።ከዚህ አንፃር የአገሪቱ የወጪ ንግድ ያለበት ሁኔታ መፍትሄ ለመሆን ተስፋ የሚጣልበት ነው ወይ? የሚለው ወሳኝ ጥያቄ ነው።መረጃዎች እንደሚያሳዩት ከወጪ ንግድ የሚገኘው ገቢ እየቀነሰ ፤ የወጪ ንግድን እንደ ዋነኛ ዘርፍ ያለመቁጠር አዝማሚያም እየተፈጠረ ነው።ጥቂት የማይባሉ በወጪ ንግድ ላይ የተሰማሩት ፈልገውት  ሳይሆን ይልቁንም ለማስመጣት ስራቸው እንዲረዳቸው ብለው ነው።በአገሪቱ ሳይፈታ እየተሽከረከረ ያለው የውጭ ምንዛሬ እጥረትን ለመፍታት የዘላቂ ስትራቴጂ አስፈላጊነትን አፅንኦት የሚሰጡት ዶ/ር እዮብ ፤ ለወጪ ንግድ እየተሰጠ ያለው ትኩረት ሊቀጥል ቢገባም የአቅጣጫ ለውጥ ያስፈልጋል ይላሉ።በዓለም አቀፍ ዋጋ መውረድ ከቡና ብዙ ማግኘት አልቻልንም የዚህ ዓመት አፈፃፀሙ ጥሩ አይደለም እያሉ ማለፍ ሳይሆን ይህ ባይሳካ ያንን እያሉ አማራጮችን ማስቀመጥ እንሚያስፈልግ ያሳስባሉ።እንደ ግብርና ፣ ንግድ፣ ኢንዱስትሪ እንዲሁም ማእድን ሚኒስቴር ያሉ የተለያዩ መስሪያቤቶች በተናጥል የወጪ ንግድን እናበረታታለን ይላሉ። ነገር ግን ይህ የተበታተነ አሰራርን ሰብስቦ አገሪቱ የተቀናጀ የወጪ ንግድ ስትራቴጂ እንዲኖራት ማድረግ ግድ ነው ይላሉ ዶ/ር እዮብ።እንደ እሳቸው አስተያየት ከውጭ ከሚላክ ገንዘብ የውጭ ምንዛሬ ለማግኘትና ለመጠቀምም የሚያዋጣ አካሄድ መከተል አስፈላጊ ነው ይላሉ። ምክንያቱም ብዙዎች ፊታቸውን ያዞሩት ወደ ጥቁር ገበያው ነውና።ቱሪዝም ትኩረት ይደረግበት የሚሉት ሌላ ዘርፍ ሲሆን ""ተስፋ የተጣለበት ኢንዱስትሪ ፓርክስ እንደተባለለት ነው ወይ ብሎ መመርመር የሚያስፈልግም ይመስለኛል""ሲሉ ያክላሉ።መንግሥት የውጭ ምንዛሬ ተመንን ገበያው እንዲወስን ማድረግን ቀጣይ አቅጣጫ አድርጎ ያስቀመጠ መሆኑን በተመለከተም በሚቀጥሉት ሁለትና ሶስት ዓመታትም የሚሳካ እንደማይመስላቸው ግምታቸውን ያስቀምጣሉ።• የፖለቲካ አለመረጋጋት ለኢንስትመንት ደንቃራ ሆኖ ነበር 
",https://www.bbc.com/amharic/47963855
8,የሰሜን ተራሮች ብሔራዊ ፓርክ ከቃጠሎው በኋላ,18 ኤፕረል 2019,"




 የሰሜን ተራሮች ብሔራዊ ፓርክ ተደጋጋሚ የእሳት ቃጠሎ አጋጥሞት ያውቃል። እንዲህ እንዳሁኑ ያለ ሲገጥመው ግን የመጀመሪያው ነው። እሳቱ ከአንድ ሺህ  ሔክታር በላይ የሆነውን የፓርኩን ክፍል አውድሟል። ፓርኩ 43 ቀበሌዎች ያሉት ሲሆን አንዱ ቀበሌ ላይ ብቻ ቃጠሎው እንደደረሰ የአካባቢው ኃላፊዎች ይናገራሉ። ይህ በአለም የቅርስ መዝገብ ስሙ የሰፈረ፣ የእነ ዋሊያ፣ ጭላዳ ዝንጀሮ እና ቀይ ቀበሮ መኖሪያ ብሔራዊ ፓርክ እየተቃጠለ ነውን የሰሙ የአካባቢው ነዋሪዎችና ሌሎች ኢትዮጵያውያን እሳቱን ለማጥፋት የአቅማቸውን ሲያደርጉ ነበር። በመጨረሻም ከኬኒያ በተገኘ የእሳት ማጥፊያ ሂሊኮፕተርና፣ ከእስራኤል በመጡ ባለሙያዎች ድጋፍ እሳቱ መጥፋቱ ተነግሯል። • ኢትዮጵያ ከውጭ ምንዛሬ እጥረት አዙሪት እንዴት ትውጣ?• ስለ እንቅልፍ የተሳሳቱ አመለካከቶች• የጌዲዮ ተፈናቃዮች የከፋ የተመጣጠነ ምግብ እጥረት አጋጥሟቸዋልየአሁኑ እሳት በምን ተለየ?በሰሜን ተራሮች ብሔራዊ ፓርክ አካባቢ ነዋሪ የሆኑት አቶ ላቀው መብራት በተደጋጋሚ በፓርኩ ውስጥ እሳት ሲነሳ በማጥፋቱ ሥራ ላይ ተሳትፈዋል። የአሁኑ ""ገደል ውስጥ ነው"" ሲል ልዩነቱን ያስረዳሉ። ቀደም ሲል የሚነሱ እሳቶችን በአፈርና በውሃ ማጥፋት በአካባቢው ህብረተሰብ ዘንድ የተለመደ ነው። ይኼኛው ግን የአካባቢው ነዋሪዎች በቀላሉ ከሚደርሱበት ቦታ አልነበረም ሲነድ የነበረው። ""አብዛኛው ሰው ገደላማው የፓርኩ ክፍል የመግባት ልምድ የለውም"" የሚሉት አቶ ላቀው ሜዳማውን ክፍል መቆጣጠር መቻላቸውን ግን ይገልጻሉ። አቶ ደሴ ብርሃን ደግሞ ሌላም ምክንያት ያነሳሉ፤ የስልክ ኔትዎርክ አለመኖርን። ""እሳቱ በጀመረባቸው ሁለት ቀናት የስልክ ኔትዎርክ አለመኖሩ እንዲስፋፋ ምክንያት ሆኗል"" ይላሉ። ከዚህ ቀደም በፓርኩ እሳት ሲነሳ ሰዎች ስልክ ደውለው ህብረተሰቡን በማስተባበር የማጥፋቱ ሥራ ይከናወናል። ""እሳቱ ለሶስት ቀናት ከፍተኛ ነበር"" የሚሉት ደግሞ የፓርኩ ህብረተሰብና ቱሪዝም ኃላፊ አቶ ታደሠ ይግዛው ናቸው። እሳቱ የተነሳበት አካባቢ ከፍታ ያለው በመሆኑ እና ንፋሱም ከፍተኛ መሆኑ በፍጥነት እንዲስፋፋ እና ወደ ገደላማው አካባቢ እንዲዛመት ምክኒያት ነበር ብለዋል። 



በእንስሳቱ ላይ ምን ያህል ጉዳት ደረሰ?እንደኃላፊው ከሆነ  ከአንድ ሺህ ሄክታር በላይ የሚሆነው የፓርኩ ክፍል በእሳቱ ምክንያት ተቃጥሏል። ከ90 በመቶ በላይ በእሳቱ ጉዳት የደረሰበት ክፍል ደግሞ ጓሳ የተባለው የሳር ዓይነት ነው። አነስተኛ መጠን ያለው የፓርኩ ደንም ከጉዳት አላመለጠም። በፓርኩ እሳት ለማጥፋት የተሰበሰቡ ሰዎች በአደጋው የፓርኩ መለያ የሆኑት እንደጭላዳ ዝንጀሮ እና ዋሊያ ያሉት የዱር እንስሳት አለመሞታቸውን በእፎይታ ያነሳሉ። ይህ ግን ለሁሉም እፎይታን የሚሰጥ አይደለም። • የውሃ አጣጭ ለማግኘት የሚረዱ ሰባት ነጥቦችስጋት ካለባቸው መካከል የኢትዮጵያ የዱር እንስሳት ልማትና ጥበቃ ባለስልጣን የዱር እንስሳት ባለሙያ የሆኑት አቶ ደርቤ ለቅሲዮስ አንዱ ናቸው። ""በተዘዋዋሪም ቢሆን በእንስሳቱ ላይ ጉዳት ደርሷል"" ይላሉ። በእሳቱ ምክንያት የጓሳ ሳር እና አይጦች መቃጠላቸው ተረጋግጧል። እነዚህ ደግሞ በዋነኝነት የቀይ ቀበሮ እና የዋሊያ ምግቦች ናቸው። ለዚህም ነው አቶ ደርቤ እንስሳቱ በተዘዋዋሪም ቢሆን በእሳቱ ተጎድተዋል የሚሉት። እንስሳቱ ወደሌላኛው የፓርኩ ክፍል እንዲሸሹም ምክንያት ሊሆን ይችላል ሲሉ ግምታቸውን ያስቀምጣሉ። እሳቱስ በጎ ጎን አለው? 



በእንስሳቱ ላይ የሚፈጥረው አሉታዊ ተጽዕኖ ብቻ መታየት የለበትም የሚሉ ግን አሉ። እነዚህ ወገኖች እሳት መኖሩ ጥቅምም አለው ሲሉ ይከራከራሉ።""እሳት በራሱ አንድ የአስተዳደር (ማኔጅመንት) ዘዴ ነው"" ይላሉ በኢትዮጵያ የዱር እንስሳት ልማትና ጥበቃ ባለስልጣን የዱር እንስሳት ጥበቃ ቦታዎች ልማትና ጥበቃ ዳይሬክተር የሆኑት አቶ ግርማ ቲመር። የፓርኩ ሳር በእሳት ቢቃጠል ለብዝሃ ህይወቱ ጠቀሜታው ከፍ ያለ እንደሆነ በመግለጽ። ይህንን ሲያስረዱም ""ሣሩ በየጊዜው እየተቃጠለ አዲስ ሣር እንዲበቅል ቢደረግ በምግብ የበለጸገ እና ምርታማ ሣር ለእንስሳቱ ይኖራል"" ይላሉ። ይህ ግን የሚሆነው በቁጥጥር ስር መዋል የሚችል፤ በብዝሃ ህይወቱ እና በእንስሳት ላይ ጉዳት የማያደርስ መሆኑ በጥናት ሲረጋገጥ መሆኑን ያስረዳሉ።  የአሁኑም እሳት አስቸጋሪ የሆነው ከቁጥጥር ውጭ መሆኑ ነው ይላሉ አቶ ግርማ። የአካባቢው ህብረተሰብ ይህንን ዕውቀት ያውቀዋል። ደረቁ ሳር ተቃጥሎ ለከብቶቻቸው አዲስ እና የበለጸገ ሳር ለማግኘት ሲሉ ያስጀመሩት ቃጠሎ ለዚህ አደጋ ምክንያት ሊሆን ይችላል ሲሉ ግምታቸውንም ያስቀምጣሉ። በዚህ ረገድ ፓርኩም ሆነ ባለስልጣኑ በተቀናጀ፤ ከቁጥጥር ውጭ ባልሆነ እና ሳይንሳዊ በሆነ ዘዴ ሳሩን በየጊዜው ቢያቃጥሉ ለዱር እንስሳቱም ሆነ ለብዝሃ ህይወቱ ከፍ ያለ ጥቅም ያስገኛል ሲሉ ሃሳባቸውን ያስቀምጣሉ። የውጭ ሃገር ባለሙያዎቹ ምን አከናወኑ?እሳት፣ ተፈጥሮ ራሱን እንዲያድስ የሚያግዝ ዘዴ ነው ሲሉ እሳቱን ለመከላከል ከእስራኤል የመጡት ባለሙያዎችም ያስረዳሉ። ሰሜን ተራሮች ብሔራዊ ፓርክ የተነሳውን እሳት ለማጥፋት ከእስራኤል የእሳት አደጋ መከላከል ከመጡት ዘጠኝ ባለሙያዎች መካከል አንዱ ኤሪያል ናቸው። ""በሰዎች እና በእንስሳት ላይ ጉዳት እስካላደረሰ ድረስ"" እሳት ጠቀሜታም አለው ሲሉ ይገልጻሉ። እንደባለሙያው ከሆነ እሳቱን ለመቆጣጠር በተከናወነው ሥራ ውስጥ ቡድኑ የቴክኒክ ድጋፍ አድርጓል። ""በቀረቡት የእሳት አደጋ መከላከያ መሣሪዎች እንዴት መስራት አንደሚቻል አሳይተናል"" ብለዋል። በደቡብ አፍሪካ የተመዘገበችው እና ባለቤትነትዋ የኬንያ የሆነችው የእሳት መከላከያ ሄሊኮፕተርም በሙሉ አቅሟ እንድትሠራ የእስራኤላውያኑ ድጋፍ ትልቅ ነበር። ሄሊኮፕተሯ ቀደም ሲል እሳት ለማጥፋት ጥቅም ላይ ይውል የነበረውን ውሃ ከደባርቅ ዩኒቨርሲቲ በማምጣት ወደ አደጋው ቦታ ለመድረስ 30 ደቂቃ ይፈጅባት ነበር። ውሃ በቦቴ አደጋው በደረሰበት አቅራቢያ በማስመጣት የሄሊኮፕተሯን ምልልስ ከአስር ደቂቃ በታች ከማድረግ ባለፈ ነዳጅ ለመቆጠብም ባለሙያዎቹ አግዘዋል።""ሁለት ባለሙያዎቻችን እሳቱ ያለበት ጉድጓድ ውስጥ በመግባት ሄሊኮፕተሯ ውሃ በትክክለኛው ቦታ እንድትደፋ አድርገናል"" ሲሉ አሪየል ያስረዳሉ። 



እሳቱ ጠፍቷል ለማለት ለምን አስቸገረ?ይህ ሁሉ ሥራ ተከናውኖ ግን እሳቱ ጠፍቷል ለማለት ብዙዎች ሲቸገሩ ተስተውሏል። 'እሳቱ ጠፍቷል' የሚለውን መረጃ ለመስጠት መገናኛ ብዙሃን፤ ትልቁን ዜና ለመካፈል ደግሞ ህብረተሰቡ በጉጉት ሲጠብቅ ቆይቷል። በተለይ ደግሞ ከማክሰኞ ጀምሮ እሳቱ ጠፋ የሚል መረጃ ለማግኘት በጉጉት የሚጠብቁት መገናኛ ብዙሃን የሚፈልጉትን አላገኙም። ""እሳቱ ጉዳት በማያደርስበት በከፍተኛ ሁኔታ ከመቀነስ ባለፈ በቁጥጥር ስር መዋል በሚችልበት ደረጃ ላይ ይገኛል"" ሲሉ የሰሜን ጎንደር ዞን ዋና አስተዳዳሪ አቶ ወርቁ ለምለሙ ገልጸዋል። ይህ አገላለጽ የዋና አስተዳዳሪው ብቻ አይደለም፤ የሌሎችም ስለፓርኩ የሚመለከታቸው ኃላፊዎች ጭምር እንጂ። ለዚህ ደግሞ ምክንያት የሆነው ከማክሰኞ ጀምሮ በፓርኩ ውስጥ የእሳት ነበልባል ባይታይም በጣም አነስተኛ የሚባል ጭስ መኖሩ ነው። ይህ ደግሞ የመሬት ውስጥ (ሰርፌስ ፋየር) የሚባለው ዓይነት እሳት በመሆኑ ነው። ይህ ዓይነቱ እሳት በጊዜ ሂደት ሊጠፋ ወይም ደግሞ በነበልባል መልክ በመነሳት ድጋሚ አካባቢውን ሊያቃጥል የሚችል ነው። ይህ ዓይነቱ እሳቱ በገደላማው የፓርኩ ክፍል በመከሰቱ አለ እንዳይባል የሚታይ ነበልባል አለመኖሩ ጠፍቷል እንዳይባል ደግሞ ጭስ እየታየ በመሆኑ በግልጽ ስለጉዳዩ ለመናገር አዳጋች አድርጎታል።ይህንን ለመወሰን ጊዜ የሚጠይቅ በመሆኑ ነው፤ ባለሙያዎችም ሆኑ የፓርኩ ኃላፊዎች እሳቱ ሙሉ በሙሉ በቁጥጥር ስር ውሏል እንዳይሉ ያደረጋቸው። እንደኤሪያል ከሆነ እዚህ ሁሉ ውጥንቅጥ ውስጥ ላለመግባት ዋነኛው መፍትሔ የዓለም ቅርስ በሆኑ አካባቢዎች ላይ የእሳት መከላከል ቡድን ማቋቋም ነው። እንደባለሙያው ከሆነ ""የእሳት መከላከል ቡድን መቋቋም አደጋ ቢፈጠር እንኳን ስጋት ከማስከተሉ በፊት በፍጥነት ለመከላከል ያስችላል።""ለእነአቶ ላቀውም የገቢ ምንጭ ከመሆን ባለፈ ለአካባቢው ስነምህዳር መጠበቅ የሚረዳቸው ፓርክ ተመሳሳይ ችግር አንዳይከሰትበት ቀድሞ መሥራቱ ለነገ የማይባል ነው ።
",https://www.bbc.com/amharic/47972745
9,በጋምቤላ የሙርሌ ጎሳ ታጣቂዎች ድንበር አቋርጠው በመግባት ጥቃት አደረሱ,18 ኤፕረል 2019,"



Image copyright
Gambella Regional Gov't Press Secretary Office FB

በጋምቤላ ከደቡብ ሱዳን የሚነሱ የሙርሌ ጎሳ ታጣቂዎች ድንበር አቋርጠው በመግባት ጥቃት ማድረሳቸውን የጋምቤላ ብሔራዊ ክልላዊ መንግስት የሰላምና ፀጥታ ዘርፍ ኃላፊ አቶ ኡቶዉ ኡኮት ገለፁ።ኃላፊው አክለውም ለኢፌድሪ መከላከያም ድንበር አቋርጦ የገባ የታጠቀ ኃይል እንዳለ በማሳወቅ ድጋፍ እንዲያደርጉላቸው መጠየቃቸውን ይናገራሉ።  አቶ ኡቶዉ እንደሚሉት በጋምቤላ በዚህ ሰዓት በጋ ስለሆነ እና ክልሉን ከደቡብ ሱዳን ጋር የሚያጋራው ድንበር  ሰፊና ክፍት ስለሆነ የታጣቂዎች የመግባትና የመውጣት አዝማሚያ አለ። • ""ለውጡን ለማደናቀፍ ከተቻለም ለመቀልበስ የሚፈልጉ ኃይሎች አሉ"" • ሰላሳ ሰባት ማዳበሪያ ዕፀ ፋርስ ወደ ውጭ ሊወጣ ሲል ተያዘ  • ""የአማራ ልዩ ኃይል ሕዝብን የሚጎዳበት ምክንያት የለውም"" አቶ ገደቤ የሙርሌ ታጣቂዎች ባለፈው ወር ድንበር አቋርጠው በመግባት ከኑዌር ዞን ጂካ ወረዳ አንድ ሕፃን መውሰዳቸውን ያስታውሳሉ። እንዲሁም ከዚሁ ወረዳ 150 ከብት እና 234 ፍየሎችንም ዘርፈዋል ያሉት ኃላፊው ከሳምንት በፊት ጆር በሚባል አካባቢ ከአካባቢው ሚሊሻ ጋር የተኩስ ልውውጥ አድርገው ከእነርሱ ወገን ሰው መጎዳቱን ይናገራሉ። አቶ ኡቶዉ ክልሉ በአሁኑ ሰዓት ልዩ ኃይሉንና ሚሊሻ በመጠቀም ሰላምና ፀጥታ የማስከበር ስራውን እየሰራ መሆኑን ተናግረዋል።በቅርብ የሙርሊ ጎሳ ታጣቂዎች ጥቃት ባደረሱባቸው አካባቢዎች መሄዳቸውን የሚናገሩት ኃላፊው የአካባቢው ነዋሪ ስጋት እንዳለበት መታዘባቸውን ገልፀዋል። ክልሉ የነዋሪውን ስጋት ለማስወገድ  እና ቀዬውን ለቅቆ እንዳይሄድ የተለያዩ የማረጋጋት ስራዎችን መስራታቸውንም ተናግረዋል። የሙርሌ ጎሳ ታጣቂዎች ከሁለት ዓመት በፊት፤ በኑዌር ዞን እና አኙዋ ዞኖች ገብተው 234 ሕፃናት አፍነው ሲወስዱ፣ ከአንድ መቶ ሰባ በላይ ሰዎች ደግሞ ሕይወታቸውን ማጣታቸው ይታወሳል። በወቅቱ ከ2ሺህ በላይ ከብቶች መውሰዳቸውንም ኃላፊው ጨምረው ያስታውሳሉ። በወቅቱ የኢፌድሪ መከላከያ ኃይል ወደ ደቡብ ሱዳን በመግባትና ታጣቂዎቹ የሚኖሩበት አካባቢ ላይ ጥቃት በመፈፀም ታፍነው ከተወሰዱት ሕፃናት መካከል ከ100 ሕፃናት በላይ ወደ ቤተሰቦቻቸው መልሷል። ቀሪዎቹ ግን የደረሱበት አልታወቀም። 
",https://www.bbc.com/amharic/news-47972746
10,በጦላይ የኦነግ ሠራዊት አባላት ላይ የተከሰተው ምንድን ነው ?,16 ኤፕረል 2019,"




ከባለፈው እሁድ ጀምሮ የጤና እክል ገጥሟቸው ሆስፒታል እየገቡ ያሉ የኦሮሞ ነጻነት ግንባር (ኦነግ) ወታደሮች  ቁጥር እየጨመረ ነው። ወታደሮቹ ቁርስ ተመግበው ሲነሱ ብዙ እራሳቸውን እየሳቱ መውደቅ መጀመራቸው መነገሩ ይታወሳል። ወታደሮቹ ጨምረውም የቀረበላቸው ሻይ ውስጥ ነጭ ባዕድ ነገር መመልከታቸው እና የተለየ ጠረን እንዳለው ጨምረው ተናግረዋል። ""ሻይ በምንጠጣበት ብርጭቆ ስር ነጭ ዱቄት የሚመስል ነገር አግኝተናል፤ ይህንንም ለማሰልጠኛው አስተዳደሮች አሳይተናል"" ሲል አንድ ስሙ እንዲጠቀስ ያልፈለገ የኦነግ ሠራዊት አባል ለቢቢሲ ተናግሯል። • ትጥቅ የፈቱ የኦነግ ወታደሮች የረሃብ አድማ ላይ ናቸውየጤና እክል በገጠማቸው የሠራዊቱ አባላት ላይ የሚታዩበት ምልክት ምን እንደሆነ ሲናገር ""የአፍ ድርቀት፣ የሆድ ቁርጠት፣ ሆድ የማቃጠል ስሜት፣ ከደም ጋር የተቀላቀለ ትውከትና የፊት መገርጣት ናቸው"" ብሏል። የኦሮሚያ ፖሊስ ምክትል ኮሚሽነር ረታ በላቸው፤ በጦላይ በሚገኙ የኦነግ ወታደሮች ላይ ያጋጠመው የጤና ችግር መንስዔ እየተጣራ ነው ያሉ ሲሆን የደረሰባቸው የጤና እክል ግን ለህይወት አስጊ አይደለም ብለዋል። እንደ ምክትል ኮሚሽነሩ ከሆነ 134 የኦነግ ወታደሮች በወሊሶ ቅዱስ ሉቃስ ሆስፒታል የህክምና ክትትል እየተደረገላቸው እንደነበር ተናግረዋል። ምክትል ኮሚሽነሩ የጦላይ ማሰልጠኛ አስተዳደሮች ጉዳት አስከተለ የተባለውን ሻይ ቀምሰው ምን የደረሰባቸው ነገር የለም ብለዋል። ''እኛ የቀረበላቸው ሻይ ውስጥ መርዝ ተጨምሯል ብለን አናምንም፤ ምርመራ እየተካሄደ ነው። እንደተባለው መርዝ ተጨምሮ ከተገኘ ግን ጠፋተኛው ላይ እርምጃ ይወሰዳል።'' በዚሁ ሆስፒታል እየታከመ የሚገኘው ሌላኛው የሠራዊቱ አባል ኢብሳ በበኩሉ የተሰጣቸውን ሁሉ ተመግበው ቢሆን ኖሮ ጉዳቱ ከፍ ያለ ሊሆን እንደሚችል ገልፆ ""ሁላችንም እናልቅ ነበር"" በማለት ተናግሯል። • «ኦነግ ሀገር ለመገንጠል ነው የምሠራው ብሎ አያውቅም» ሽጉጥ ገለታ (ዶ/ር)""ይሄ ነገር የመርዝ ሽታ አለው ብዬ ስላስቆምኩዋቸው ሻዩን አልጨረሱትም ነበር። ገሚሱ ቀምሰው ብቻ ስለሆነ የተዉት በዚያ መንገድ ነው የተረፍነው"" ይላል። ""እከሌ ብለን ማንም ላይ ጣታችንን ባንቀስርም ህብረታችንን የማይወዱ ሰዎች እንዳሉ እንጠረጥራለን። ነገር ግን ግቢው ውስጥ ካሉ ሰዎች ጋር ምንም አይነት ግጭት የለንም"" ብሏል።የህክምና ባለሙያዎች ምን ይላሉ?  ወሊሶ በሚገኘው የቅዱስ ሉቃስ ሆስፒታል ሃኪም የሆኑት ዶ/ር አብዱላቲፍ ይሲያቅ እስከ ዛሬ ማክሰኞ ከሰዓት ድረስ 154 የኦነግ ሠራዊት አባላት ህክምና እየተደረጋለቸው መሆኑን ተናግረዋል። ""በእኛ ምርመራ መሰረት የምግብ መበከል (መመረዝ) ሳይሆን ራሱን የቻለ መርዝ ተጨምሮበት እንደሆነ ነው የሚያሳየው። የሠራዊቱ አባላትም መርዝ እንደሸተታቸው ተናግረዋል"" ብለዋል። ዶ/ሩ ጨምረውም ታካሚዎች ራስ ምታት፣ የሆድ ቁርጠት፣ ሆድ የማቃጠል ስሜት፣ ከደም ጋር የተቀላቀለ ትዉከትና የፊት መገርጣት ምልክቶች እንደታየባቸው በመናገር እነዚህም የመርዝ ምልክቶች መሆናቸውን ተናግረዋል። •“ኢትዮጵያ አዲስ የጥላቻ ንግግር  ህግ አያስፈልጋትም” አቶ አብዱ አሊ ሂጂራ የክልሉ የመንግሥት ኮሚዩኒኬሽን ጉዳዮች ቢሮ ኃላፊ አቶ አድማሱ ዳምጠው በበኩላቸው 136 የኦነግ ሠራዊት አባላት በጤና እክል ምክንያት በወሊሶ ሉቃስ ሆስፒታል ህክምና እየተደረገላቸው መሆኑንና የከፋ የጤና ችግርም እንደሌለ ለመንግሥት ሚዲያዎች በሰጡት መግለጫ አስታውቀዋል።በመግለጫቸው ጨምረው በሠራዊቱ አባላት ላይ የምግብ መመረዝ ደርሶባቸዋል፤ ሠራዊቱ ላይም ይህ ሆን ተብሎ የተደረገ ነው እየተባለ ማህበራዊ ሚዲያ ላይ የሚሰራጨው መረጃ ሀሰት ነው ብለዋል። ያጋጠመውን የጤና እክል መንስኤም ለማጣራት ፖሊስና የሚመለከታቸው አካላት ምርመራ እያደረጉ መሆናቸውን ገልፀው መንስኤውም ሲታወቅ ውጤቱ ለህዝብ ይፋ እንደሚሆን ነው።
",https://www.bbc.com/amharic/news-47939679
