ደረጃ,ርዕስ,ቀን,ዜና,ድረ-ገጽ
1,"""አትግደሉን!""፡ የቱርክ ሴቶች",24 ኦገስት 2019,"



Image copyright
Getty Images

ነሐሴ 8 ቀን ቱርክ ውስጥ ኤሚን ቡሊት የተባለች ሴት በቀድሞ ባለቤቷ መገደሏ በመላው አገሪቱ ከፍተኛ ቁጣ ቀስቅሷል።የ38 ዓመቷ ኤሚን ከልጇ ጋር ካፍቴሪያ ውስጥ ሳለች ነበር የቀድሞ ባለቤቷ በስለት ወግቶ የገደላት።ሕይወቷ ከማለፉ በፊት አንገቷን ይዛ ስትጮህ፤ የ10 ዓመት ልጇ እንዳትሞት ስትማጸናት የሚያሳይ አሳዛኝ ቪድዮ በማኅበራዊ ሚዲያ ተሰራጭቷል። ቪድዮው ላይ ኤሚን ለልጇ ""መሞት አልፈልግም"" ትላትም ነበር።ኤሚን ልጇን ይዛ ወደ ካፍቴሪያው የሄደችው ልጇን ከቀድሞ ባለቤቷ ጋር ለማስተዋወቅ ነበር።'ዊ ዊል ስቶፕ ፌሚሳይድ' የተባለው የሴቶች መብት ተሟጋች ቡድን እንደሚለው፤ ቱርክ ውስጥ በዚህ ዓመት 245 ሴቶች ተገድለዋል። ከሴቶቹ 32ቱ የተገደሉት ባለፈው ወር ነበር።• ""በወንድሜ ለአምስት ዓመታት ተደፍሬአለሁ""የኤሚን የቀድሞ ባለቤት ፍርድ ቤት ቀርቦ፤ ""ልጃችን ከማን ጋር መኖር እንዳለባት እያወራን ሳለ ስለሰደበችኝ፤ ይዤው በሄድኩት ቢላ ወግቻታለሁ"" ሲል ቃሉን ሰጥቷል።ጥቃቱን ካደረሰ በኋላ ከአካባቢው የተሰወረ ሲሆን፤ በስተመጨሻ ሆስፒታል ውስጥ ሳለ ሞቷል።ኤሚን ሕይወቷ ከማለፉ በፊት ""መሞት አልፈልግም"" ስትል የተናገረችውን ቃል በመጠቀም ቱርክ ውስጥ የሴቶች መብት እንዲከበር የሚያሳስብ ማኅበራዊ ሚድያ ንቅናቄ እየተካሄደ ይገኛል።  • ""ሌሎች ሴቶች ላይ የአሲድ ጥቃት ሳይ ይረብሸኛል፤ ህመሜን ያስታውሰኛል"" ካሚላት መህዲ የቱርክ መዲና ኢስታንቡል ከንቲባ፤ ""ኤሚን ቡሉትን ያጣነው ወንዶች በሚሰነዝሩት ጥቃት ሳቢያ ነው፤ የሴቶችና የህጻናትን መብት በማስከበር ከጎናቸው ነበርን፤ ለወደፊትም እንገፋበታለን"" ብለው በትዊተር ገጻቸው ጽፈዋል።የቱርክ እግር ኳስ ቡድን (በስኪታስ) ""ይህን የጭካኔ ተግባር በዝምታ አናልፍም። የሴቶች ግድያ እንዲቆም፤ ጥቃት አድራሾቹ ከባድ እርምጃ እንዲወሰድባቸው እንፈልጋለን"" የሚል መልዕክት አስተላልፏል።'ዊ ዊል ስቶፕ ፌሚሳይድ' የተባለው የሴቶች መብት ተሟጋች ቡድን ተወካይ ጉሉሱም ካቭ ለቢቢሲ ""የመጨረሻ ቃሏ፤ 'መሞት አልፈልግም'፣ ጥያቄዋም አትግደለኝ መሆኑ፤ ቱርክ ውስጥ ያለነው ሴቶች ትንሹ ጥያቄያችን አለመሞት መሆኑን ያመላክታል፤ መሞት አንፈልግም"" ብላለች። የኤሚን የ10 ዓመት ልጅ ""እናቴ አትሙቺብኝ"" ማለቷን በማስታወስም፤ ""ማንም ሰው በቀላሉ የሚያልፈው ነገር አይመስለኝም"" ስትል ተናግራለች። • ዩክሬናዊቷ የምክር ቤት አባል ከደረሰባት የአሲድ ጥቃት በኋላ ሕይወቷ አለፈጉሉሱም እንደምትናገረው፤ ቱርካዊያን ሴቶች ሴት በመሆናቸው ብቻ ጥቃት እየደረሰባቸው እንደሆነ መገንዘብ ጀምረዋል። ብዙ ቱርካውያን የንቅናቄው አካል እየሆኑም መጥተዋል።ሄክተፒ ዩኒዘርስቲ በሠራው ጥናት መሰረት፤ በትዳር ውስጥ ካሉ ወይም ከትዳር ከወጡ ሴቶች 36 በመቶ የሚሆኑት በሕይወታቸው ቢያንስ አንድ ጊዜ አካላዊ ጥቃት ደርሶባቸዋል።
",https://www.bbc.com/amharic/news-49457670
2,ናሳ ህዋ ላይ ለመጀመሪያ ጊዜ ወንጀል ተፈጸመ አለ,24 ኦገስት 2019,"



Image copyright
Reuters

አን ማክሌን ጠፈርተኛ ናት። ከምድር ብዙ ርቀት ተጉዛ ህዋ ላይ የምትገኘው አን፤ በጠፈር ምርምር ታሪክ ህዋ ላይ ሳለች ወንጀል የሠራች የመጀመሪያዋ ግለሰብ መሆኗን ናሳ ይፋ አድርጓል።ጠፈርተኛዋ ከፍቅር ጓደኛዋ ጋር ከተቃቃረች ቆየት ብሏል። ህዋ ላይ መሆኗ ታዲያ የቀድሞ ወዳጇን የባንክ አካውንት ከመፈተሽ አላገዳትም።አን የቀድሞ ወዳጇን የባንክ አካውንት መፈተሿን ብታምንም፤ ""ምንም አላጠፋሁም"" ማለቷን ኒውዮርክ ታይምስ ዘግቧል። አን እና ስመር እንደ ጎርጎሮሳውያኑ አቆጣጠር በ2014 ትዳር መስርተው፤ 2018 ላይ ተለያይተዋል።• ኢትዮጵያ ሳተላይት ማምጠቅ ለምን አስፈለጋት?የቀድሞ ወዳጇ ስምር ዎርደን ጉዳዩን ለንግድ ኮሚሽን ሪፖርት ካደረገ በኋላ፤ ጠፈርተኛዋ ወደ መሬት ተመልሳለች።አን በጠበቃዋ በኩል ለኒዮርክ ታይምስ እንደተናገረችው፤ የስመርን የባንክ አካውንት የፈተሸችው አብረው ሳሉ በጋራ ያሳድጉት የነበረውን የስምር ልጅ የሚያስተዳድርበት በቂ ገንዘብ እንዳለው ለማወቅ ነበር። ጠበቃዋ ረስቲ ሀርዲን ""አንዳችም ጥፋት የለባትም"" ሲሉ ተደምጠዋል።• በ2024 እቃና ሰው ጫኝ መንኮራኩር ወደጨረቃ ይላካል ተባለናሳ ጉዳዩን ከሁለቱም ግለሰቦች እያጣራ እንደሚገኝ ለኒውዮርክ ታይምስ ገልጿል።አን 2013 ላይ ናሳን ከመቀላቀሏ በፊት ለ800 ሰዓታት የጦር አውሮፕላን ወደ ኢራቅ አብርራለች። ናሳ ሙሉ በሙሉ ሴቶች ያሳተፈ የህዋ ጉዞ ለማድረግ ባቀደበት ወቅት ከተካተቱ ጠፈርተኞች አንዷ ናት። ሆኖም ናሳ ""ለጠፈርተኞቹ የሚሆን ልብስ አላዘጋጀሁም"" ብሎ ጉዞው መሰረዙ ይታወሳል።ለመሆኑ ህዋ ላይ ሕግ የሚተገበረው እንዴት ነው?የህዋ ማዕከሉ ባለቤቶች አሜሪካ፣ ሩስያ፣ አውሮፓ፣ ጃፓን እና ካናዳ ናቸው። አንድ ሰው ወንጀል ቢፈጽም የሚጠየቀው በአገሩ ሕግ ነው።• ለመብረር የተዘጋጁት ልጃገረዶች አንድ አገር ወንጀል በመፈጸም የተጠረጠረውን ግለሰብ በሌላ አገር ሕግ ለመዳኘት ከወሰነች፤ ግለሰቡ ወደ ምድር እንዲመለስ ከተደረገ በኋላ ለፍርድ ይቀርባል።ከዚህ ቀደም ህዋ ላይ ወንጀል ተሠርቶ ስለማያውቅ የህዋ ሕግ ተግባራዊ የሚሆንበት እድል አልነበረም። ምናልባትም ቱሪስቶች ህዋን መጎብኘት ሲጀምሩ ሕጉን መተግበር ይጀመር ይሆናል።
",https://www.bbc.com/amharic/news-49457671
3,አከራካሪው የትምህርትና ሥልጠና ፍኖተ ካርታ,24 ኦገስት 2019,"



Image copyright
Ministry of Education

ለሁለት ዓመታት ጥናት ሲደረግበት የቆየው የትምህርትና ሥልጠና ፍኖተ ካርታ ነሐሴ 14፣ 2010 ዓ.ም በጠቅላይ ሚንስትር ጽሕፈት ቤት ይፋ ተደርጓል። የቀረበውን ጥናት መሠረት በማድረግም ውይይት ሲካሄድበት መቆየቱ ይታወሳል። ይሁን እንጂ ባለፉት ቀናት የአገሪቱን የትምህርት ሥርዓት በሚመለከት እየተላለፉ ያሉ ምክረ ሃሳቦች በርካቶችን እያነጋገሩ ይገኛሉ። የዛሬ ዓመት የትምህርትና ሥልጠና ፍኖተ ካርታ ረቂቅ ይፋ በሆነበት ወቅት በተለይ እንደ ቋንቋ ያሉ ጉዳዮች አሁንም ድረስ እያከራከሩ ነው። • ፍኖተ ካርታው ወደ ቀድሞ የትምህርት ፖሊሲ ሊመልሰን ይሆን ?• ብሔራዊ ፈተናዎች ምን ያህል ከስርቆትና ከስህተት የተጠበቁ ናቸው?  የትግራይ ክልል ትምህርት ቢሮ ትናንት ባወጣው መግለጫ በአዲሱ የትምህርት ፍኖተ ካርታ የአማርኛ ቋንቋ ከአንደኛ ክፍል ጀምሮ እንዲሰጥ መደረጉና የ8ኛ ክፍል ፈተና ሃገራዊ መሆኑን እንደማይቀበለው ማስታወቁን የክልሉ መገናኛ ብዙሃን ዘግቧል።የ8ኛ ክፍል ፈተናን ሃገራዊ ማድረግም የክልሉን ሥልጣን የሚጋፋ ነው ሲል ተችቶታል። መግለጫው አክሎም ""ፍኖተ ካርታው በምሁራን የተጠና ነው በሚል ለተነሱ ጥያቄዎች በቂ ምላሽ ሳይሰጥ ወደ ተግባር እየተለወጠ ነው"" ሲል ይኮንናል።ፍኖተ ካርታው የተለያዩ የትምህርት ፖሊሲውን የሚነካ ሆኖ ሳለ የሃገሪቱ ከፍተኛ የፖለቲካ አመራሮችና የፖሊሲ ለውጥ ላይ የሚሰሩ ባለሙያዎች ውሳኔ ሳያሳልፉና አስተያየት ሳይሰጡበት ወደተግባር መግባታቸው ተቀባይነት እንደሌለው በመግለጫው ተመልክቷል።ከዚህ ባሻገርም ትምህርት ሚኒስቴር የትምህርት ደረጃውን 6-2-4 ብሎ መግለጫ ከማውጣቱ በፊት በቂ ማብራሪያ መሰጠት ነበረበት ይላል። ""ከ1ኛ እስከ 8ኛ ክፍል ትምህርት የሚሰጠው በአፍ መፍቻ ቋንቋ ሆኖ ሳለ የ8ኛ ክፍልን ፈተና ሃገራዊ ማድረግ ምን አመጣው?"" ሲልም ይጠይቃል።""የትግርኛ ቋንቋ ከአማርኛ ቋንቋ ጋር ይወራረሳል"" የሚለው መግለጫው፤ የሰባት ዓመት ሕፃን እነዚህን ቋንቋዎች በአንድ ላይ መስጠት ማደናገር ነው ብሏል።በመሆኑም  የአማርኛ ቋንቋን ከአንደኛ ክፍል መጀመርና የ8ኛ ክፍልን ፈተና ሃገራዊ ማድረግን የክልሉ ትምህርት ቢሮ እንደማይቀበለው አስታውቋል። • ትምህርት ዕድሜን እንደሚያስረዝም በጥናት ተረጋገጠየፍኖተ ካርታው አካል የሆኑት ውሳኔዎች ላይ አስተያየታቸውን የጠየቅናቸው የኦሮሚያ ትምህርት ቢሮ ኃላፊ ዶ/ር ቶላ በርሶም በበኩላቸው ሕፃናት ከአንደኛ ክፍል ጀምሮ የአፍ መፍቻ ቋንቋቸውንና እንግሊዝኛ እንደሚማሩ ገልጸው፤ ፍኖተ ካርታው በተማሪዎች ቋንቋ ላይ ተፅዕኖ ማድረግ የለበትም"" ሲሉ ይቃወማሉ።""የማስተማሪያ ቋንቋን በተመለከተ የተለወጠ ነገር የለም። ከ1ኛ እስከ 8ኛ ክፍል ያሉትን የትምህርት ዓይነቶች የሚማሩት በአፋን ኦሮሞ ነው"" ይላሉ።አማርኛን በተመለከተ፤ ሕፃናት ከአንደኛ ክፍል ጀምሮ ሦስት ቋንቋዎችን መማር ስለማይችሉ አማርኛን መማር ያለባቸው ከፍ እያሉ ሲሄዱ መሆኑንም ይገልጻሉ። ከስድስተኛ ክፍል የክልል ፈተና በተጨማሪ ክልሎች የስምንተኛ ክፍል ፈተናን እንደሚሰጡም ያክላሉ።ባለፈው ዓመት የፍኖተ ካርታው ረቂቅ ቀርቦለት የነበረው የምሁራን ቡድን አባል የነበሩት የሥርዓተ ትምህርት ባለሙያው ዶ/ር ፍርዲሳ ጀቤሳ ""መዋቅር አትንኩ፣ የነበረው ሥርዓተ ትምህርት ችግር አይደለም፤ የትምህርት ጥራቱን እንዲወድቅ ያደረገው የግብዓት፣ የትግበራ፣ የብቃትና የአመራር ችግር ነው"" የሚል ሃሳብ ተነስቶ እንደነበር ያስታውሳሉ።ዶ/ር ፍርዲሳ እንደሚሉት በወቅቱም ሌሎች አከራካሪ ጉዳዮች ተነስተው ነበር፤ በመሆኑም መግባባት ላይ ሳይደርሱ ውይይቱን እንዳጠናቀቁ ይናገራሉ።ይሄው ሐሳብ ዛሬም እንደ አዲስ መምጣቱን ያስረዳሉ።""የአማርኛ ቋንቋ ከሦስተኛ ክፍል ጀምሮ እንደ አንድ የትምህርት ዓይነት እንዲሰጥ ሚንስትሩ መግለጫ ሲሰጡ ሰምቻለሁ፤ በጽሑፍ ላይ የተቀመጠው ደግሞ ከአንደኛ ክፍል ይጀምራል ይላል"" ሲሉ በጽሑፍ ላይ ያለውና በመግለጫ የተሰጠው ሐሳብ ተጣርሷል ይላሉ- ዶ/ር ፍርዲሳ።የተለያዩ ሳይንሳዊ የትምህርት ጥናቶችን የሚያጣቅሱት ዶ/ር ፍርዲሳ፤ በተጠቀሰው የክፍል ደረጃ የሚገኙ ተማሪዎች ከሁለት ቋንቋ በላይ አዕምሯቸው መሸከም ስለማይችል ግርታ ሊፈጠርባቸው ይችላል በማለት ይሞግታሉ። በዚህም ላይ መግባባት እንዳልነበር ያስታውሳሉ።ከዚህም በተጨማሪ ለ10ኛ ክፍል የሚሰጠው ብሔራዊ ፈተና እንዲቀር መደረጉም የራሱ ችግር እንዳለው ዶ/ር ፍርዲሳ ሳይጠቅሱ አላለፉም።  ምክንያታቸውን ሲያስቀምጡም ""የክልል ቋንቋዎች ያለማጠቃለያ ፈተና ሊቆሙ አይችሉም፤ በመሆኑም የክልል ቋንቋዎች እስከ አስራ ሁለተኛ ክፍል ይቀጥሉ ይባላል፤ ይህም አልተወሰነም፤ ግልፅም አይደለም"" ይላሉ።በክልል ደረጃ ሲሰጥ የነበረው የስምንተኛ ክፍል ፈተናን ብሔራዊ ፈተና ማድረግም ሕጋዊ አይደለም ሲሉ ተችተውታል።• በዋግ ኸምራ አስተዳደር 7 የዳስ ት/ቤቶች አሉ• የስኮላስቲክ አፕቲቲዩድ ፈተና ውጤትን የሚያጣራ ኮሚቴ ተዋቀረ""ሕገ መንግሥቱ 'ክልል አንደኛ ደረጃን ይመራል' ይላል፤ ይሁን እንጂ የተነሳው ሐሳብ የክልሉን ሥልጣን እስከ ስድስተኛ ያወርደዋል፤ የክልል ቋንቋ እስከ ስምንተኛ ክፍል ድረስ ይቀጥላል ይላል፤ በሌላ በኩል ደግሞ  እኛ የምንሰጣችሁን ፈተናው ተርጉማችሁ ነው የምትፈትኑት ይላል"" ሲሉ እርስ በርሱ የሚጋጭ እና ወጥነት የሌለው ሐሳብ እንደሆነ በምሳሌ ያስረዳሉ።ዶ/ር ፍርዲሳ እንደሚሉት ክልሎች የአንደኛ ደረጃ ያለውን ትምህርት ያቅዳሉ፣ ይዘት ይመርጣሉ፣ ያደራጃሉ፣ ይተገብራሉ፣ ይፈትናሉ፣ ሪፖርት ያደርጋል እንጂ፤ እዚያ ውስጥ መግባት አልነበረባቸውም።የተነሱትን ሐሳቦች አንስተን ያነጋገርናቸው የትምህርት ሚኒስቴር ሚንስትር ዲኤታ ዶ/ር ገረመው ሁሉቃ፤ ከቋንቋ ጋር በተያያዘ የክልልና የፌደራል መንግሥት ሥልጣንን በሚመለከት አሁንም መጣራት ያለባቸው ጉዳዮች እንዳሉ በማንሳት ፍኖተ ካርታው ገና እየተሠራበት ያለ ሰነድ እንደሆነ ተናግረዋል። ""የፌደራል መንግሥት የሥራ ቋንቋ ከሦስተኛ ክፍል ጀምሮ ይሰጣል ይላል፤ በሌላም በኩል የ8ኛ ክፍል ፈተና ብሔራዊ ፈተና ሆኖ ተተርጉሞ ለክልሎች ይሰጣሉ ይላል፤ በመሆኑም እነዚህ ጉዳዮች የክልል መንግሥታትን ሥልጣን ይነካሉ"" በማለት ሕገ መንግሥቱ ከ1- 8ኛ ክፍል ያለውን ትምህርት መስጫ ቋንቋ የሚወስነው የክልሉ መንግሥት መሆኑን ገልጸዋል።ይህም መታየት ያለበት ጉዳይ ስለሆነ ትምህርት ሚኒስቴር እየሠራበት ይገኛል ብለዋል።ታዲያ ውሳኔ ያላገኘ ጉዳይ ላይ መግለጫ መስጠት ለምን አስፈለገ?ሚንስትር ዲኤታው የትናንት በስቲያ መግለጫ በ2012 ዓ.ም ፍኖተ ካርታው ተግባራዊ እንደሚሆን ለማስተዋወቅ እንጂ አከራካሪ ተብለው የተያዙና ውሳኔ ያልተሰጠባቸው ጉዳዮች መኖራቸውን ያነሳሉ።""ፍኖተ ካርታው ገና እየተጠና ያለ ጉዳይ ነው፤ የመጨረሻው ውሳኔ አይደለም"" ብለዋል።በሚቀጥለው ሳምንት በጅግጅጋ በሚደረገው የትምህርት ኮንፈረንስ ፍኖተ ካርታው ውይይት ይደረግበታል፤ በውይይቱ ላይ ክልሎችም ስለሚሳተፉ እነዚህ ጉዳዮች መፍትሔ ያገኛሉ ሲሉ ሚንስትር ዲኤታው ዶ/ር ገረመው ለቢቢሲ ገልጸዋል።ትምህርት ሚኒስቴርም በይፋዊ የፌስቡክ ገፁ ላይ በትምህርትና ሥልጠና ፍኖተ ካርታ ጥናት ምክረ ሃሳብ መሠረት ውሳኔ የሚሹ 36 ጉዳዮች መለየታቸውን አስታውቋል።
",https://www.bbc.com/amharic/news-49444561
4,ስካርሌት ጆሃንሰን፡ የዘንድሮው የዓለማችን ከፍተኛ ተከፋይ ተዋንያን እነማን ናቸው?,24 ኦገስት 2019,"



Image copyright
Getty Images


አጭር የምስል መግለጫ

                    በዘንድሮው የፎርብስ የዓለማችን ከፍተኛ ተከፋይ 10 ተዋንያን ውስጥ ሁለት ሴቶች ይገኙበታል
                

በዘንድሮው የፎርብስ ከፍተኛ ተከፋይ ተዋንያን ዝርዝር ውስጥ በሴቶቹ ዘርፍ አሜሪካዊቷ ተዋናይና አዘጋጅ ስካርሌት ጆሃንሰን አንደኛ ደረጃን ተቆናጥጣለች።የዓለማችን ከፍተኛ ተከፋይ ተዋናዮች ዝርዝር ውስጥ ለሁለተኛ ጊዜ ስሟ የሰፈረ ሲሆን በአጠቃላይ አሥር ተዋንያን ዝርዝር ውስጥ ደግሞ ስምንተኛ ደረጃ ላይ ትገኛለች።• ኢንተርኔትን የሚሾፍረው የወሲብ ፊልም ይሆን?የ34 ዓመቷ ተዋናይት ስካርሌት ጆሃንሰን ያስመዘገበችው 56 ሚሊን ዶላር ሰባተኛ ደረጃ ከያዘው ወንድ ተዋናይ አዳም ሳንድለር ጋር ይስተካከላል።በ'ሞደርን ፋሚሊ' ተከታታይ ፊልም ላይ የምትተውነው ሶፊያ ቨርጋራ ደግሞ ከአሥሩ የዓለማችን ከፍተኛ ተከፋይ ተዋናያን ሁለተኛዋ ሴት ሆናለች።    ባላፉት 12 ወራት 89.4 ሚሊየን ዶላር በማስመዝገብ አሜሪካዊው ተዋናይ ድዋይን ጆንሰን [ዘ ሮክ] ከፍተኛ ተከፋይ ተዋናይ በመሆን ቀዳሚነቱን ይዟል።ከ1-10ኛ ደረጃ የያዙት ተዋንያን በዚህ ዓመት ከ20 ሚሊየን ዶላር በላይ ያስመዘገቡ ሲሆን ባለፈው ዓመት የመጀመሪያዎቹን ሁለት ደረጃዎች የተቆናጠጡት ስካርሌት ጆሃንሰንና አንጀሊና ጆሊ ብቻ ነበሩ።


Image copyright
Getty Images


አጭር የምስል መግለጫ

                    ሶፊያ ቬርጋራ፣ ጀኔፈር አኒስተን እና ማርጎት ሮቤ [ ከግራ ወደ ቀኝ]
                

ባለፈው ዓመት አንጀሊና ጆሊ 28 ሚሊየን ዶላር ብታስመዘግብም በዘንድሮው አሥሮች ዝርዝር ውስጥ መግባት አልቻለችም።አንጀሊና በአሁኑ ሰዓት ""ሚስትረስ ኦፍ ኢቪል"" እና ""ዘ ዋን ኤንድ ኦንሊ ኢቫን"" የተሰኙ ሁለት አዳዲስ ፊልሞች ላይ እየተወነችና እያዘጋጀት ትገኛለች። በዚህ ዓመት ዝርዝር ውስጥ ካልተካተቱ ተዋንያን መካከል ሚላ ኩኒስ፣ ጁሊያ ሮበርት፣ ሜሊሳ ምካቲይ እና ጋል ጋዶት ይገኙበታል።• የምርጥ ተዋናይቷን ኦስካር ሽልማት የሰረቀው በቁጥጥር ስር ዋለ• የኢትዮጵያ ፊልም ወዲያና ወዲህበዘንድሮው የከፍተኛ ተካፋይ ተዋንያን ዝርዝር፤ ከወንድ ተዋንያን ዝርዝር በስተቀር በሴቶቹ ዘርፍ ብዙም ስብጥር አልታየም፤ ሶፊያ ቬርጋራ ኮሎምቢያዊ አሜሪካዊት ስትሆን በዝርዝሩ ውስጥ ጥቁር አሜሪካዊ ተዋንያን አልነበሩም።የዘንድሮየዓለማችን ከፍተኛ ተከፋይ ሴት ተዋንያን1. ስካርሌት ጆሀንሰን [56 ሚሊየን ዶላር]2.  ሶፊያ ቬርጋራ [44.1 ሚሊየን ዶላር]3.  ሪስ ዊዘርስፑን [35 ሚሊየን ዶላር]4.  ኒኮል ኪድማን [34 ሚሊየን ዶላር] 5. ጀኔፈር አኒስተን [28 ሚሊየን ዶላር]6.  ካሌይ ኩኮ [25 ሚሊየን ዶላር]7. ኤልዛቤት ሞስ [24 ሚሊየን ዶላር]8. ማርጋሬት ሮቤ [23.5 ሚሊየን ዶላር]9. ቻርሊዝ ቴሮን [23 ሚሊየን ዶላር]10. ኤለን ፖምፔዎ [22 ሚሊየን ዶላር]


Image copyright
Getty Images


አጭር የምስል መግለጫ

                    አሜሪካዊው ተዋናይ ድዋይን ጆንሰን (ዘ ሮክ)
                

ፎርብስ የዓለማችን ከፍተኛ ተከፋይ ወንዶች ተዋናይ ዝርዝርም ባለፈው ሳምንት ረቡዕ ይፋ አድርጓል።ዘ ሮክ በሚለው ቅፅል ስሙ የሚታወቀው አሜሪካዊው ተዋናይና ዳሬክተር ድዋይን ጆንሰን ምንም እንኳን ባለፈው ዓመት አስመዝግቦት ከነበረው 119 ሚሊየን ዶላር ዝቅ ቢልም፤ ከነበረበት ሁለተኛ ደረጃ ከፍ ብሎ አንደኛነትን ይዟል።• ዕውቁ አሜሪካዊው ተዋናይ ዘ ሮክ በሚስጢር ተሞሸረባለፈው ዓመት በፎርብስ ዝርዝር ውስጥ አንደኛ ሆኖ የተመዘገበው ጆርጅ ክሉኒ ግን በዘንድሮው አሥሮቹ ዝርዝር ውስጥ መግባት አልቻለም።ምክንያቱም ባለፈው ዓመት አስመዝግቦት ለነበረው ከፍተኛ ገንዘብ አስተዋፅኦ ያደረገለት እና 1 ቢሊየን ዶላር የሚገመተው የአልኮል ማምረቻ ድርጅቱ በመሸጡ ገቢው በማሽቆልቆሉ ነው። በዝርዝሩ፤ ሁሉም ዝነኞች ከማስታወቂያ እና ትወና በተጨማሪ ከሌሎች የገቢ ምንጮች የሚያገኙትንም ገቢ ያማከለ ነበር። በዚህ ዓመት የፎርብስ ከፍተኛ ተከፋይ ተዋንያን ዝርዝር ሁለተኛ ደረጃን የያዘው ክሪስ ሄመንስዎርዝ ሲሆን 76.4 ሚሊየን ዶላር አስመዝግቧል።ብራድሊ ኩፐር ከአራት ዓመታት በኋላ ለመጀመሪያ ጊዜ በአሥሮቹ ዝርዝር ውስጥ ስሙ ሰፍሯል። ብራድሊ በደራሲነት፣ በአዘጋጅነትና፣ በረዳት አዘጋጅነት የኦስካር ሽልማት አግኝቶ ነበር፤ በዚህ ዓመትም 57 ሚሊየን ዶላር በማስመዝገብ 6ኛ ደረጃ ላይ ተቀምጧል።ባለፈው ዓመት 'አላዲን ' በተሰኘው ፊልም ብቻ የታየው ዊል ስሚዝ በዚህ ዓመት ገቢው ተቀዛቅዞበታል። ያስመዘገበውም 35 ሚሊየን ዶላር ነው። የቦሊውዱ ኮከብ አክሳይ ኩማር አስገራሚ ለውጥ ያሳየ ተዋናይ ሆኖ 65 ሚሊየን ዶላር በማስመዝገብ አራተኛ ደረጃ ላይ ተቀምጧል።የዘንድሮከፍተኛ ተከፋይ ወንድ ተዋንያን ዝርዝር
ዱዋይን ጆንሰን [89.4 ሚሊየን ዶላር]
ክሪስ ሄምስወርዝ [76.4 ሚሊን ዶላር]
ሮበርት ዶውኒይ [66 ሚሊን ዶላር]
አክሻይ ኩማር [65ሚሊየን ዶላር]
ጃኪ ቻን [58 ሚሊየን ዶላር]
ብራድሊ ኩፐር [57 ሚሊየን ዶላር] 
አዳም ሳንድለር [57 ሚሊየን ዶላር]
ክሪስ ኢቫንስ [43 ሚሊየን ዶላር]
ፖል ሩድ [41 ሚሊየን ዶላር]
ዊል ስሚዝ [35 ሚሊየን ዶላር]

",https://www.bbc.com/amharic/news-49457674
5,ከመስመጥ አደጋ የተረፉት ሁለት ኤርትራዊያን ስደተኞች,24 ኦገስት 2019,"



Image copyright
Bkuresion Tsegezeab


አጭር የምስል መግለጫ

                    በኩረፅዮን ፀጋዘዓብ (በቀኝ) ብክሪ መሐመድ (ከግራ ሦስተኛው) እና ሌሎች ከጀልባዋ የተረፉ ኤርትራዊያን ስደተኞች
                

ኤርትራዊያኑ ስደተኞቹ በኩረፅዮን ፀጋዘዓብና በክሪ መሐመድ አገራቸውን ጥለው የተሰደዱት ""ሕይወታችን ይለወጣል"" ብለው ነበር።ሊቢያ ከገቡ በኋላ ላለፉት ሁለት ዓመታት ከመዲናዋ ትሪፖሊ 120 ኪሎ ሜትር በምትርቀው ክሆምስ የስደተኛ ማቆያ አሳልፈዋል። እዚያም ከፀሐይ ብርሃን በሚያገኟት ትንሽ ጭላንጭል ውስጥ ተቆልፈው ነበር የቆዩት።• ለአፍሪካውያን ስደተኛ ልጆች አደገኛ የሆነው መጠለያ• አፍጋናዊቷ ስደተኛ በኢትዮጵያ ሕልማቸው የሜዲትራኒያን ባህርን አቋርጠው ወደ አውሮፓ መሻገር ነበር።በስደተኛ ማቆያው ውስጥ ያሳለፉትን አሰቃቂ ሕይወት ለማምለጥ ጀልባ ላይ ለመሳፈር እንደተገደዱ በኩረፅዮን ይናገራል። ባህሩን እንዲያሻግሯቸውም ለደላሎች ገንዘብ ከፍለዋል። ግን ምን ያህል እንደሆነ አልገለፁልንም።ሕገ ወጥ የሰው አዘዋዋሪ ደላሎቹ ጀልባዋ በምሽት እንደምትነሳ ነገሯቸው። በርካታ ስደተኞች ያለቁበትን የሜዲትራኒያን ባህር ለማቋረጥ ምሽት ምቹ ሰዓት እንደሆነ አስረዷቸው።ሌላ አማራጭ ስላልነበራቸው ተስማሙ። ስለ ጀልባዋ ሁኔታ ምንም የሚያውቁት ነገር አልነበረም- እነሱ የሚያስቡት መዳረሻቸውን ነው።  በእንጨት የተሠራ ጀልባ ውስጥ መሳፈራቸውን የነገራቸው አልነበረም፤ እነሱም አላወቁም።ይሁን እንጂ ለሦስት ሰዓታት ያህል እንደተጓዙ የባህሩ ውሃ ወደ ጀልባዋ መግባት ጀመረ።""አጠገባችን ባገኘነው እቃ ሁሉ ጀልባ ውስጥ የገባውን ውሃ እየጨለፍን ለማስወጣት ታገልን፤ ቢሆንም ውሃው በፍጥነት ጀልባዋን ሞላት"" ይላል ስለነበረው ሁኔታ የሚያስታውሰው በኩረፅዮን።በዚያ ሰዓት አንድ የንግድ መርከብ እያለፈ ስለነበር ጀልባ ውስጥ ያሉት ሁሉ ለእርዳታ ጮኹ፤ ግን ጆሮ የሰጣቸው አልነበረም።ከዚያም ጀልባቸው ተሰብራ መስመጥ ጀመረች። ሁሉም እየዘለለ ወደ ባህሩ ገባ። ማንኛቸውም የመንሳፈፊያ ጃኬት እንኳን አለበሱም፤ የሚይዙት የሚጨብጡት ነገር አልነበረም። • በአገር ውስጥ ያለው መፈናቀል ሕገ ወጥ ስደትን አባብሷል?በኩረፅዮን እንደሚለው፤ ከመስመጥ ለመዳን መጀመሪያ ላይ የተሰበረ አንድ ጀሪካን በእጁ ጨምድዶ ያዘ። በዚያ ትንሽ ተንሳፎ እንደቆየ ለመንሳፈፍ የሚረዳው ሌላ እንጨት አገኘ። ይህም ሙሉ ሌሊቱን ለማለፍ ረዳው።ከአደጋው የታደጋቸው አንድ በአጠገባቸው ሲያልፍ የነበረ አሳ አጥማጅ ነው፤ አሳ አጥማጁ ወደ ትሪፖሊ ፖሊስ ጣቢያ አደረሳቸው።በአፍና በአፍንጫቸው ሲገባ ባደረው ውሃ ምክንያት ሁሉም ትውከት እያጣዳፋቸው ስለነበር አስቸኳይ የሕክምና እርዳታ ተደረገላቸው።በኩረፅዮን እና በክሪ እስካሁን በሊቢያ ትሪፖሊ ሆስፒታል ውስጥ የሚገኙ ሲሆን ከጉዳታቸው እያገገሙ ነው።""የተረፍኩት በፈጣሪ ኃይል ነው፤ እሱ እንድተርፍ ስለፈቀደ ብቻ! ምክንያቱም ዋና እንኳን አልችልም ነበር"" ይላል።በክሪ በበኩሉ የሚረዳቸው ሰው ከማግኘታቸው አስቀድሞ ያነበሩትን ሰባት አሰቃቂና አስጨናቂ ሰዓታት ብዙም ማስታወስ እንደማይችል ይናገራል። የጀልባ መስመጥ አደጋው ካጋጠማቸው ሁለት ወራት ተቆጥረዋል፤ ነገር ግን ከአደጋው በተዓምር የተረፉት ሁለቱ ጓደኛሞች እስካሁን በጭንቀት ውስጥ ይገኛሉ። የወደፊት እጣ ፋንታቸው ምን እንደሆነ አያውቁም። ""ከዚያን ጊዜ ጀምሮ ጥሩ እንቅልፍ ተኝቼ አላውቅም። የጓደኞቼ፣ ጀልባው ላይ ተሳፍረው የነበሩት ሰዎች ፊት በሕልሜ ይመጣብኛል"" ይላል በኩረፅዮን።""ስለ ሕይወቴም አብዝቼ እጨነቃለሁ። ምን እንደሚገጥመኝ አላውቅም። ምን ማድረግ እንዳለብንም አናውቅም "" ሲል ጭንቀቱን ያስረዳል።ባሳለፍነው ሃምሌ ወር ላይ 300 የሚሆኑ ስደተኞችን ጭና ስትጓዝ የነበረችው ይህች ጀልባ ሰጥማ በትንሹ 115 የሚሆኑት ሰዎች ሕይወታቸው ማለፉ ይታወሳል።
",https://www.bbc.com/amharic/news-49457672
6,"""በወንድሜ ለአምስት ዓመታት ተደፍሬአለሁ""",25 ፌብሩወሪ 2019,"




መገናኛ አካባቢ የሚገኝ ፀጥ ያለ መንደር ነው። ሰባት ወይም ስምንት የሚሆኑ ልጅ ያቀፉ አፍላ ታዳጊዎች እየተሳሳቁ ከአንድ ትልቅ ግቢ በመውጣት ላይ ነበሩ። ሁሉም ልጅ የያዙና በእድሜም ለእናትነት ገና መምሰላቸው ትኩረት ይስባል። ምን እየተባባሉ እንደሆነ ለመስማትም ያጓጓል።እነሱን አልፈን ወደ ውስጥ ዘለቅን።የ23 ዓመት ወጣት ነች። ከገፅታዋ ምንም ነገር ማንበብ አይቻልም። ገፅታዋም ሆነ ሁለንተናዋ ፀጥ ያለ ነው። ከዓመታት በፊት ወደ እዚህ ግቢ ስትመጣ የሥራ ማመልከቻ ለማስገባት ወይም ሥራ ለመጀመር አልነበረም። ይልቁንም በእናቷ ልጅ በወንድሟ ተደፍራ ከደረሰባት ከባድ አካላዊና ሥነ ልቦናዊ ጉዳት ለማገገምና መጠለያ ለመሻት ነበር።የደረሰባት ነገር ሰው እንድትፈራ አድርጓት ነበርና በሙሉ አይኗ ሰው ማየት ያስፈራት፤ ቃላት አውጥቶ መናገርም ይከብዳት እንደነበር ታስታውሳለች።• ሃምሳ በመቶ የሚኒስትሮች ሹመት ለሴቶች ""ከባድና እጅግ አሳዛኝ ህይወት አሳልፌአለው"" ትላለች ጊዜውን በማስታወስ። የጉዳቷ መጣን በህይወት እየኖርኩ ነው የማያስብል ቢሆንም ያን ቀን አልፋ ዛሬ ቀና ብላ መራመድ ችላለች። ዛሬ የምትፈልግበት መድረስና ህልሟን መኖር እንደምትችልም በእርግጠኝነት ትናገራለች።ዛሬ ያኔ ተደፍራ የተጠለለችበትና ለተደፈሩ ሴቶች ድጋፍ የሚያደርገው 'የሴቶችና የህፃናት ማረፊያ' ውስጥ ለመሥራት ችላለች።ምንም እንኳ ያን ጊዜ ማስታወስ ቢያማትም ያለፈችበት መንገድ ሴቶች ለፆታዊ ጥቃት እንዳይጋለጡ አስተማሪ ይሆናል የሚል ፅኑ እምነት ስላላት የሆነችውን ትናገራለች።ሊያስተምራት አዲስ አበባ ያመጣት ትልቅ ወንድሟ ፖሊስ ነበር። ያኔ እሷ የ16 ዓመት ታዳጊ ነበረች። የሚኖሩት ወንድሟ በተከራየው ቤት ነበር።""ልጅ ስለነበርኩ ብዙ ነገር አላውቅም፤ መናገርም አልችልም ነበር። ሰው ሳይ ተመሳሳይ ጥቃት ያደርሱብኛል ብዬ ፍራቻ ነበረብኝ"" በማለት የነበረችበትን የሥነ ልቦና ስብራት ታስታውሳለች።ሰው አይቷት ሚስጥሯን የሚያውቅ ይመስላት ስለነበር ትምህርት ቤት መሄድና መመለስ፤ ክፍል ውስጥ መቀመጥም እጅግ ስለከበዳት ትምህርት ቤት መሄድ አቆመች።• ኢንጅነር አይሻ መሃመድ የሃገር መከላከያ ሚኒስትር ሆነው ተሾሙ ወንድሟ ለአምስት ዓመታት አብረው ሲኖሩ ደፍሯታል። በዚህ ጊዜ ውስጥ ሦስት ጊዜም ፅንስ እንድታቋርጥም እንዳደረጋት ትገልፃለች።ልጅነትና የሥነ ልቦና ቀውስ እንዲሁም የወንደሟ ማስፈራራት ለማንም ምንም ትንፍስ ሳትል እንድትቆይ አድርጓት ነበር። ይኖሩ ከነበሩበት ቤት ለቅቀው ሌላ የኪራይ ቤት የገቡበት አጋጣሚ ግን ጉዳቷን አውጥቶ ለመናገር እድል ሰጣት።በአጭር ጊዜ ውስጥ ሁኔታዋን ያስተዋሉት አዲሷ የቤት አከራያቸው አንድ ቀን ""ለምንድነው ሰው የማትቀርቢው? ዘመዱ ነሽ ወይ?"" ሲሉ ድንገት ጠየቋት።ሁለቱም ጥያቄዎች ለእሷ እጅግ ከባድ ነበሩ። ከምትኖርበት ስቃይ መውጣት ትሻ ነበርና አለባብሶ እንደነገሩ መልስ መስጠት አልፈለገችም። በሌላ በኩል እውነቱን መናገርም መከራ ሆነባት። እንደምንም ከራሷ ጋር ታግላ የሆነችውን ለአከራይዋ ተናገረች። በነገሩ በጣም የደነገጡት አከራይ ይዘዋት በአቅራቢያ ወደሚገኝ ፖሊስ ጣቢያ ለመሄድ ምንም አላመነቱም።ከፖሊስ ጣቢያ በኋላ ነበር የተደፈሩ ሴቶችን ወደሚያስጠልለውና የሕግ አገልግሎት ድጋፍ ወደሚያደርገው የሴቶች ማረፊያ ልማት ማኅበር የተወሰደችው።


Image copyright
Zelalem Abera (AWSAD)


አጭር የምስል መግለጫ

                    ከሰልጣኝ ሴቶች መካከል አንዷ
                

""ቤተሰብ በእኔ ፈረደ""ነገሩ ወደ ሕግ ከሄደ በኋላ ጉዳዩን የሰሙ ቤተሰቦቿ 'እሱ እንዲህ አያደርግም፤ ልጅ ስለሆነች ነው እንዲህ ያለ ነገር የምታወራው' በማለት በፍፁም ሊያምኗት አልቻሉም። በተለይም ትልቅ እህቷ ካለማመን አልፋ የወንድማቸውን ስም ለማጥፋት 'ያልሆነውን ሆነ እያለሽ ነው' በሚል ብዙ ሞግታታለች ዝታባታለችም።""ከእናቴ ውጪ ቤተሰብ ሁሉ እንደ ቆሻሻ ተፀየፈኝ"" በማለት ተበዳይ ሆና እንዴት የበዳይ እዳ ተሸካሚ እንደተደረገች ትናገራለች።በሌላ በኩል ፖሊስ ጣቢያ በሄደችበት ወቅት ያየችው አቀባበል እንደሷ ያሉ የተደፈሩ ሴቶች ይብስ ፈርተው እንዳይናገሩ የሚያደርግ እንደነበር ታስታውሳለች።ሃዘኔታ በሌለው አንደበት 'ነይ እዚህ ጋር'  'እዛጋ'  'እስከዛሬ ምን ትሰሪ ነበር?' ተብላለች።• የተነጠቀ ልጅነት  ይህ የእሷ ብቻ ሳይሆን የብዙ ሴቶች አስከፊ እጣ ነው። በማህበረሰቡ እንዲህ ስላደረግሽ ነው፣ እንደዛ ባታደርጊ ኖሮ በሚሉ የምክንያት ድርደራዎች ለመደፈራቸው ራሳቸው ጥፋተኛ ተደርገው አንገታቸውን እንዲደፉ የተደረጉ ሴቶችን ቤት ይቁጠራቸው።በቀድሞ መጠለያዋ በዛሬው የሥራ ቦታዋ በወንድም፣ በአባት፣ በአያቶቻቸውም ጭምር የተደፈሩና የወለዱ ሴቶችም ጭምር አጋጥመዋታል። ሁሉም በቤተሰባቸውና በማኅበረሰባቸው ለመደፈራቸው ጥፋተኛ የተደረጉና የተወገዙ መሆናቸውን ትናገራለች።""እኔ ስለ ሕግ ብዙ አላውቅም፤ ግን ካለፍኩበትና ካየሁት በሕግ በኩል ያለው ነገርም ደስ አይልም።""በተለያዩ ምክንያቶች ደፋሪዎች ነፃ ሆነው የመሄድ እድል ያገኛሉ። በተመሳሳይ በእሷ ጉዳይም ክስ ተመስርቶ የነበረ ቢሆንም ክሱ የትም ሳይደርስ፤ ወንድሟም ሳይጠየቅ መቅረቱን ትናገራለች።""ህመሜን ተቋቁሜ ችሎት ላይ ብቆምም መጨረሻው አላማረም። እዚህ ላይ ብዙ ማለት አልፈልግም"" ትላለች።""ለመረዳት ፍቃደኛ መሆን አለብን""ባደረገችው ተደጋጋሚ የፅንስ ማቋረጥ የማህፀን ጉዳት ደርሶባት ለረዥም ጊዜ ህክምና ስትከታተል ቆይታለች። በዚሁ ምክንያት ዛሬም ከባድ የወገብ ህመም ስላለባት ለቃለ መጠይቅ ባገኘናት ወቅትም በሃኪም የታዘዘ የወገብ መደገፊያ ቀበቶ አድርጋ ነበር።ይህ ሁሉ ቢሆንም ግን ""በጣም የተጎዳሁት በሥነ ልቦና ነው። በተለይም የቤተሰቦቼ ነገር በእጅጉ ጎድቶኛል ዛሬም አልወጣልኝም"" ትላለች።ወደ ማረፊያው ከገባች በኋላም ምግብ መብላት፣ ሰው እንዲቀርባትና እንዲያናግራትም አትፈልግም ነበር። ፍላጎቷ አንድና አንድ ነበር። ይቺን ዓለም ለመተው ራሷን ለማጥፋትም ሞክራ ነበር። በመጨረሻ ከዚህ ያወጣት የተደረገላት የሥነ ልቦና ድጋፍ እንደሆነ ትናገራለች።• ሴቶች ዝቅ ብለው እንዲኖሩ የሚያስተምረው ትምህርት ቤትደህና ሆና ወደ ራሷ ከተመለሰች በኋላ ደግሞ የተለያዩ የሙያ ስልጠናዎችን ወስዳለች። የሴቶች ማረፊያ ልማት ማኅበር ከሙያ ስልጠና በተጨማሪ ለተደፈሩ ሴቶች ራሳቸውን ከጥቃት መከላከል ይችሉ ዘንድ የቴኳንዶ ስልጠና የሚሰጥ ሲሆን እሷም ይህን ስልጠና ወስዳለች።ሰዎች በጣም ሲጎዱ ብዙ ነገር አይፈልጉም። ምንም ነገር መስማትም መረዳትም ላይፈልጉ ይችላሉ። ""ቢሆንም ግን ሰውን መርዳት የሚፈልጉ ብዙ ሰዎች ስላሉ መጀመሪያ እኛ ለመረዳትና ወደፊት ለመራመድ ፍቃደኛ መሆን አለብን"" ትላለች።ካጋጠማት አካላዊና ሥነ ልቦናዊ ጥቃትና ሰቆቃ ለመውጣትና ከባዱን ቀን ለማለፍ ብርታት ያገኘችው ከእራሷ ነበር። ""ራሴን ማመኔ፣ የተበላሸ ህይወቴን ማስተካክል እንደምችል ማመኔ ረድቶኛል"" ትላለች።ባይናገሩም ከእሷ የበለጠ ከባድ ነገር ያሳለፉ ሴቶች ይኖራሉ ብላ ታስባለች። ማህበረሰቡ የእንደዚህ ያሉ ሴቶችን ታሪክ ሰምቶ መጠቋቆሚያ እያደረገ እንደገና ቁስላቸውን ባያደማ በታሪካቸው ብዙዎች እንዲማሩና የተሰበሩትም ቀና እንዲሉ ማድረግ ይቻል ነበር የሚል እምነት አላት።""ሻርፕ ጠምጥመው ስብር ብለው የሚሄዱ ሴቶች ሳይ ሁሌም የእኔ ታሪክ ይመስለኛል"" የምትለው ወጣቷ በእንደዚህ ያለ አጋጣሚ ለምታገኛቸው ሴቶች ምንም ባታደርግላቸው እንኳ ገፍታ እንደምታናግራቸውና እንደምትሰማቸው ትናገራለች።ማኅበረሰቡ የሴቶች ጉዳይ ግድ እንደሚለው ከተማረና ካመነ በብዙ መልኩ እንደ እሷ የተደፈሩ ሴቶችን ሊያግዝ የሚችልበት መንገድ እንዳለ ታምናለች። ከሁሉም በላይ ደግሞ በዚህ ጥቃትን መከላከልም እንደሚቻል ይሰማታል።• በአለም ላይ በየቀኑ 137 ሴቶች በህይወት አጋሮቻቸውና በቤተሰቦቻቸው ይገደላሉ ህፃናትም ይሁኑ ታዳጊዎች ያሉት ቤተሰብ በሉ፣ ጠጡ፣ ለበሱ እና ትምህርት ቤት ሄደው መጡ፤ ከሚለው ባሻገር ቤት ውስጥም ሆነ ውጪ ልጆቹ ላይ ጥቃት ሊፈፀም እንደሚችል ማወቅ አለበት። ይህም ልጆችን ለመጠበቅ ያስችላል ትላለች።""ማን ይፈልገኛል?""የቀድሞው ፆታዊ ጥቃት ተከላካይ ማኅበር የአሁኑ የሴቶች ማረፊያ ልማት ማህበር በደረሰባቸው ጥቃት የተጎዱ፣ የተሰበሩና 'ማን ይፈልገኛል?' ብለው ራሳቸውን ማጥፋት የፈለጉ በርካታ ሴቶችን ለመደገፍ ጥረት ያደርጋል። ለተደፈሩ ሴቶች የሕግ ድጋፍና የሙያ ስልጠና በመስጠት ከ15 ዓመታት በላይ አስቆጥሯል።የድርጅቱ መስራች ወ/ሮ ማርያ ሙኒር ማን ይፈልገናል? በሚል ራሳቸውን ለማጥፋት ሞክረው የነበሩ ሴቶች ከፍተኛ ትምህርታቸውን ተከታትለው ህይወታቸው ተቀይሮ ማየት ለሳቸው ትልቅ ነገር እንደሆነ በየጊዜው ምሳሌ የሚሆኑ ሴቶችን ታሪክ ለሚያወጣው 'ተምሳሌት ገፅ' ተናግረዋል።ማኅበሩ በአዲስ አበባ፣ በደሴና በሌሎች ቅርንጫፎቹ እያገለገሉ የሚገኙ ኢንጅነሪንግ፣ ማኔጅመንትና ሌላ ሌላም ያጠኑ ወጣት ሴቶችን አቅፏል። ታሪኳን የነገረችን ወጣትም አዲስ አበባ ውስጥ በሙያ አሰልጣኝነትና በሃላፊነት እያገለገለች ነው።
",https://www.bbc.com/amharic/47250956
7,በእርግጥ የእንግሊዙ ጠ/ሚ እግራቸውን የገበታ ጠረጴዛ ላይ ሰቅለዋል?,23 ኦገስት 2019,"



Image copyright
Reuters

ቦሪስ ጆንሰን አዲሱ የእንግሊዝ ጠቅላይ ሚኒስትር ናቸው። አንዳንዶች ""እንግሊዛዊው ዶናልድ ትራምፕ"" ይሏቸዋል።ወደ መንበሩ ከመጡ በኋላ ታዲያ የጀርመኗን መራሒተ መንግሥት አግኝተዋል። በነገታው ደግሞ ፓሪስ ነበሩ። ከማክሮን ጋር ቁጭ ብለው ሲጨዋወቱ ቦሪስ አንድ ክብ ጠረጴዛ ላይ እግራቸውን ሲሰቅሉ የሚያሳይ ፎቶ ዓለምን አዳርሷል። ሰውየው የመሪን ክብር የማይመጥን አስነዋሪ ድርጊት ፈጽመዋል በሚልም እየተወገዙ ነበር።• እንግሊዝ ""ራስን የማጥፋት"" ተከላካይ ሚኒስትር ሾመች• 100 ሺህ ብር፤ ብልትን ለማወፈርበእርግጥ የሆነው ምንድነው? ለምንስ ጫማቸውን ጠረጴዛ ላይ ሰቀሉ?ያን ድርጊት ለቅጽበት ያደረጉት ማክሮን ቀልድ እያወሩላቸው ስለነበረ ከዚያ ጋር በተያያዘ እንደሆነ መረጃዎች ወጥተዋል። ""ይሄ ወንበር ድሮ እግር መስቀያም ሆኖ አገልግሏል"" ሲሉ በጨዋታ መልክ ነገሯቸው፤ ማክሮን ለቦሪስ። በዚህን ጊዜ ቦሪስ «ኦ ነው እንዴ!» ብለው ጫማቸውን ጠረጴዛው ላይ ሰቀሉ፤ በቀልድ መልክ።ያም ሆኖ ብዙዎች በቦሪስ ድርጊት ተበሳጭተው በትዊተር ሰሌዳ በጻፉት መልእክት «ጠቅላይ ሚኒስትሩን ግብረ ገብ አልተማሩም» ብለዋል።ሌላ የፈረንሳይ ዜጋ ደግሞ «ንግሥቲቱ ይህንን ስታይ ምንድነው የሚሰማት?» ሲል ጽፏል።የቀድመው የእንግሊዝ ጠቅላይ ሚኒስትር ቶኒ ብሌይር ቀኝ እጅ የነበሩት አላስተር ካምፔል በበኩላቸው «አሳፋሪ ድርጊት ነው። ቦሪስ የእንግሊዝና የፈረንሳይ መሪዎችን ለማግኘት ይህን ያህል ከቆየ በኋላ ጫማውን ሰው ጠረጴዛ ላይ ይሰቅላል?» ሲሉ መናገራቸውን ፒኤ የዜና አገልግሎት ዘግቧል።• ወንበር የሚለቅላት አጥታ ልጇን ቆማ ያጠባችው እናት""ነገሩ ተራ ጉዳይ ሊመስል ይችላል። ነገር ግን የሰውየውን እብሪተኝነትና ንቀትን ነው የሚያሳየው"" ብለዋል ካምፔል ጨምረው።ከዚህ ሁሉ በኋላ የነገሩን ሌላ መልክ ለማሳየት የሞከረው የስካይ ኒውስ የፖለቲካ ዘጋቢ ቶም ራይነር ነበር። ""ሁለቱ መሪዎች እየተቀላለዱ ነበር። ማክሮን «ይሄ ጠረጴዛ እግር ማሳረፊያ ሆኖም ያገለግላል» ሲሏቸው ቦሪስ ጫማቸውን ሰቀሉበት""ብሏል።አንዳንድ የፈረንሳይ መገናኛ ብዙኃን ነገር አብርዱ ሲሉ ጽፈዋል።«በፍጹም ቦሪስ ማክሮንንም ሆነ ፈረንሳይን አልተሳደቡም። ድሮም ኢንተርኔት ነገሮችን ከአውድ ውጭ እያወጣ ያራግባል» ሲል ጽፏል ሌ ፓርሺያን የተሰኘ አንድ የፈረንሳይ ጋዜጣ።
",https://www.bbc.com/amharic/news-49444576
8,ዋናተኞችን አዞ ሲቀርባቸው የሚጠቁም ድሮን ተሠራ,24 ኦገስት 2019,"



Image copyright
Getty Images

ዋናተኞች አቅራቢያ አዞ መኖሩን የሚጠቁም ድሮን መፈጠሩ ተሰምቷል።'ሊትል ባይ ሊትል ሪፐር ግሩፕ' የተበለ የአውስትራሊያ የቴክኖሎጂ ኩባንያ፤ አዞን ጨምሮ 16 የባህር ውስጥ እንስሳትን ለዋናተኞች የሚጠቁም ድሮን (አነስተኛ ሰው አልባ አውሮፕላን) አስተዋውቋል።93 በመቶ አስተማማኝ ነው የተባልው ድሮኑ፤ በዋናተኞች ቅርብ ርቀት የባህር እንስሳት እንደሚገኙ በድምፅ ይጠቁማል፤ የአደጋ ጊዜ መንሳፈፊያም ያቀብላል።• የኢትዮጵያ አዞ ቆዳና ሥጋ ገበያ አጥቷል • ከአዞዎች ጋር ለ30 ዓመታት የኖሩት ኢትዮጵያዊ • ከአዞዎች ጋር ለ30 ዓመታት የኖሩት ኢትዮጵያዊ ሊቨርፑል ጆን ሞረስ ዩኒቨርስቲ የሚያስተምሩት ዶ/ር ሰርጌ ዊች ድሮኑን ""ድንቅ ሀሳብ"" ሲሉ አሞካሽተውታል።መምህሩ፤ ድሮን ለመልካም ነገር በመዋሉ የተሰማቸውን ደስታ ሳይገልጹም አላለፉም። ""ድሮን የሰዎችን ደህንነት ለመጠበቅ መዋሉ በጎ ነገር ነው"" ብለዋል።የድሮኑን አምራች ድርጅት ከመሰረቱት አንዱ የሆነው ፖል ስከሊ-ፓወር እንዳለው፤ አዞዎች በደፈረሰ ውሃ ውስጥ በመሽሎክሎክ ከዕይታ ለመሰወር ቢሞክሩም ድሮኑ በቀላሉ ይይዛቸዋል። 
",https://www.bbc.com/amharic/news-49457667
9,አባታቸውን የገደሉት እህትማማቾች እንዲለቀቁ ሩስያውያን ፊርማ እያሰባሰቡ ነው,22 ኦገስት 2019,"



Image copyright
Getty Images


አጭር የምስል መግለጫ

                    አባታቸው በሞተ ጊዜ አንጀሊና [ግራ] ዕድሜ 18፣ ማሪያ [መሃል] ዕድሜ 17 እና ክሬስቲና [ቀኝ] ዕድሜ 19 ነበሩ
                

ባለፈው ዓመት ሐምሌ ነበር ሶስት ሩስያውያን እህትማማቾች አባታቸውን በተኛበት በቢላ ወግተው የገደሉት።እህትማማቾቹ ከተያዙ በኋላ ምርመራ ሲያከናውኑ የከሩመት ግለሰቦች ሴቶቹ በአባታቸው አካላዊ እና ስነ-ልቡናዊ በደል ሲደርስባቸው ነበር ብለዋል።በግድያ ወንጀል የተከሰሱት እኒህ እህትማማቾች በሩስያ በሰፊው መነጋገሪያ ከሆኑ ሰነባብተዋል። አልፎም 3 መቶ ሺህ ገደማ ሩስያውያን እህትማማቾቹ እንዲለቀቁ የሚወተውት ፊርማ ማሰባሰብ ጀምረዋል።ጉምቱው የካቶሊክ ቄስ በወሲብ ጥቃት ሊፈረድባቸው ነውያልተዘጋው ዶሴው ምን ያሳያል?ሐምሌ 20/2010 ዓመተ ምሕረት፤ ሚካይል ካቻቱርያን የተሰኘው የእህትማማቾቹ አባት ክሬስቲና፣ ማሪያ እና አንጀሊናን ወደ መኝታ ክፍሉ ይጠራቸውና መኖሪያ ቤታቸውን በወጉ ባለማፅዳታቸው ሊቀጣቸው ይፈልጋል። ከዚያም የተበጠበጠ በርበሬ የሞላው መንፊያ [ፔፐር ስፕሬይ] ያነሳና የገዛ ልጆቹ ፊት ላይ ይረጫል። ከዚያም ወደ መኝታው ያመራል። አባታቸው እንቅልፍ እንደጣለው የተረዱት ልጆቹ በተኛበት በቢላ፣ መዶሻና 'ፔፐር ስፕሬይ' ጥቃት ያደርሱበታል። ጭንቅላቱ፣ አንገቱና ደረቱ አካባቢ ከፍተኛ ጉዳት የደረሰበት አባት እስከወዲያኛው ያሸልባል። እህትማማቾቹ ወዲያው ፖሊስ ጠርተው እጃቸውን ይሰጣሉ። ፖሊስ በወቅቱ ሰውየውን 30 ቦታ በቢላ ተወግቶ ነበር ያገኘው።የወንጀሉን መንስዔ ለማጣራት ሥራ የጀመረው ፖሊስ ሶስቱ ወጣት ሴቶች ለዓመታት በአባታቸው ሲሰቃዩ እንደነበር ይደርስበታል። ካቻቱርያን፤ ሶስት ሴት ልጆቹን ቤት ዘግቶባቸው ሲያሰቃያቸው ወሲባዊ ጥቃት ሲያደርስባቸው እንደነበር ፖሊስ ይረዳል። ፖሊስ፤ የወንጀሉ መንስዔ የአባት ግፍ እንደሆነ ደርሼበታለሁ የሚል የማስረጃ መዝገብ ለፍርድ ቤት አቅርቧል። ""ከሷ ጋር የምኖረው እንዳትገድለኝ ስለምፈራ ብቻ ነው""የቤት ውስጥ ጥቃትየእህትማማቾቹ ጉዳይ ሩስያውያን ስለቤት ውስጥ ጥቃት በሰፊው እንዲወያዩ  ያስገደደ ነበር። የመብት ተሟጋቾች እህትማማቾቹ ወንጀለኛ ሳይሆኑ ተበዳይ ናቸው በማለት መመገት ያዙ።ሩስያ ለቤት ውስጥ ጥቃት ተደባዮች ሽፋን የሚሰጥ ህግ የላትም። የቤተሰብ አባል ላይ ጥቃት የሚሰነዝር ቢበዛ የገንዘብ ቅጣት ካልሆነም የሁለት ሳምንት እሥር ቢያጋጥመው ነው።


Image copyright
Getty Images


አጭር የምስል መግለጫ

                    እናት ጥቃት እየደረሰባት እንደሆነ ለፖሊስ ብታመለክትም ጆሮ የሰጣት አልነበረም።
                

የእህትማማቾቹ እናት በባለቤቷ ጥቃት እየደረሰባት እንደሆነ ለፖሊስ ብታመለክትም ጆሮ የሰጣት አልነበረም። ጎረቤቶቿም ቢሆኑ ግለሰቡን ስለሚፈሩት ለፖሊስ ምስክርነታቸውን መስጠት አልፈቀዱም። እናት በባለቤቷ መኖሪያ ቤታቸውን ለቃ እንድትወጣ ተደርጋለች፤ ልጆቹም እናታቸውን እንዲያገኙ አልተፈቀደላቸውም። ሶስቱ እህትማማቾች ላይ የስነ-ልቡና ምርመራ ያከናወኑ ባለሙያዎች ልጆቹ ድህረ-ሰቆቃ ጭንቀት [ፖስት ትራውማቲክ ስትረስ] እንዳለባቸው ማረጋገጥ ችለዋል። ሶስቱ ሴቶች አሁን በፖሊስ ቁጥጥር ሥር ባይሆኑም እርስ በርስ እንዳይነጋገሩና ጋዜጠኞች ጋር ድርሽ እንዳይሉ ተከልክለዋል። አቃቤ ሕግ እህትማማቾቹ ወንጀሉን አቅደው እና ተልመው በመፈፀማቸው ቅጣት ይገባቸዋል፤ ምክንያቱም በቀል ነው የፈፀሙት ሲሉ ይከራከራሉ። እህትማማቾቹ ጥፋተኛ ሆነው ከተገኙ እስከ 20 ዓመት እሥር ይጠብቃቸዋል። ጠበቃዎቻቸው ግን ሴቶቹ ራሳቸውን ተከላከሉ እንጂ በቀል አልፈፀሙም ሲሉ እየተከራከሩ ይገኛሉ።በሩስያ ሕግ ራስን መከላከል በደንገተኛ ወቅት ብቻ ሳይሆን በተደጋጋሚ ለሚከሰት እና እንደሚመጣ ለሚታወቅ አደጋም የሚሰራ ነው። ይህ ደግሞ ለእህትማማቾቹ ተስፋ የሚሰጥ ነው ተብሏል። ምክንያቱም አባታቸው አሰቃቂ ስቃይ ለዓመታት ሲያደርስባቸው የሚያሳይ ማስረጃ ተገኝቷልና። ኢትዮጵያዊቷ የቤት ሠራተኛ በዲፕሎማት አሠሪዋ ጥቃት ደረሰባትየሰብዓዊ መብት አቀንቃኞች እና በርካታ ሩስያዊያን የቤት  ውስጥ ጥቃትን የሚመለከተው ሕግ እንዲከለስ በመወትወት ላይ ይገኛሉ። ሩስያ ውስጥ የቤት ውስጥ ጥቃት ትኩረት የተነፈገ ጉዳይ እንደሆነ ይነገርለታል። የዘርፉ አጥኚዎች በሩስያ እሥር ቤቶች ውስጥ ከሚገኙ ሴቶች 80 በመቶ ያክሉ ራሳቸውን ለመከላከል ሲሉ የቤት ውስጥ ጥቃት ፈፃሚዎችን የገደሉ ናቸው ይላሉ። ታድያ እንዲህም ሆኖ ሶስቱ እህትማማቾች ከርቸሌ ይወርዱ ዘንድ የሚወትውቱ አልጠፉም። አንድ አባታዊ ቡድን 'ገዳዮች ከፍርግርግ ጀርባ' የሚል ቅስቀሳ ጀምሯል። ነገር ግን ሴቶች ከርቸሌ ይወርዱ ዘንድ ከሚደራደሩቱ በበለጠ ይለቀቁ ዘንድ የሚወተውቱ ሩስያውያን ቁጥር ከጊዜ ጊዜ እየጨመረ መጥቷል። ተቃውሞ ሰልፎች፣ የግጥም ምሽቶች እና ቲያትሮች ሴቶች እንዲለቀቁና የቤት ውስጥ ጥቃት ትኩረት እንዲያገኝ መዘከር ከጀመሩ ሰንበትበት ብለዋል። ""ደላላው ወደ ቤቱ ወሰደኝ፤ በዚያው ቀን አስገድዶ ደፈረኝ""
",https://www.bbc.com/amharic/news-49432117
10,"ሳባ አንግላና፡ ""ኢትዮጵያዊትም፣ ጣሊያናዊትም ሶማሊያዊትም ነኝ""",17 ኦገስት 2019,"



Image copyright
Enrico Carpegna


አጭር የምስል መግለጫ

                    ሳባ አንግላና
                

ሳባ አንግላና ከኢትዮጵያዊት እናቷና ከጣሊያናዊ አባቷ የተወለደችው ሞቃዲሾ ውስጥ ነው። የእናቷ ቤተሰቦች በኢትዮ-ሶማሊያ ጦርነት ወቅት ነበር በምርኮኛነት ወደ ሶማሊያ የተወሰዱት። ከዓመታት በኋላ እናቷ አንድ ጣሊያናዊ ሞቃዲሾ ውስጥ ተዋወቀች፤ ትውውቃቸው ወደ ፍቅር፣ ፍቅራቸው ወደ ትዳር አደገ፤ ከዚያም ሳባ ተወለደች። ስልጣን ላይ በነበረው በሞሐመድ ዚያድ ባሬ መንግሥት አስተዳደር ወቅት የሳባ እናትና አባት ሞቃዲሾ ውስጥ ተደላድለው መኖርና ልጃቸውንም ማሳደግ የማይታሰብ ሲሆንባቸው ያላቸውን ሸክፈው ወደ አባቷ ሀገር ጣሊያን አመሩ። ሳባ የሦስት ሀገራት ነጸብራቅ በውስጧ በአንድ ላይ ይታይባታል። ስትጠየቅም ይህንኑ ታስረዳለች፤ በእናቷ ኢትዮጵያዊ፣ በአባቷ ጣሊያኒያዊ፣ እትብቷ የተቀበረው ደግሞ ሶማሊያ ውስጥ ቢሆንም ጥርሷን ነቅላ ያደገችው ግን ሮም ከተማ ውስጥ ነው። • ""ኢትዮጵያዊነቴን ያገኘሁት ሙዚቃ ውስጥ ነው"" አቨቫ ደሴሳባ ለጥበብ ጥሪ 'አቤት'  ብላ ምላሽ የሰጠችም ናት፤ ትወና ነፍሷ ነው፤ ደራሲና ድምፃዊም ናት። ""ሳባ ብለው የሰየሙኝ ንግሥቲቷን በማሰብ ነው ... ለእኔ ግን በስሜ ራሱ አንድ ከባድ ኃላፊነት እንደተጣለበኝ ነው የማስበው"" ትላለች። 


Image copyright
Enrico Carpegna


አጭር የምስል መግለጫ

                    ሳባ የኢትዮጵያ የሃገር ባህል ልብስ ተውባ መድረክ ላይ ስታንጎራጉር
                

ሳባ ""ብዙ ጊዜ ከአንድ ወይም ሁለት በላይ በባህል፣ በደምና በማንነት 'የተዳቀሉ' (ክልስ) ሰዎች ለየት ያለ እሳት በውስጣቸው እንደሚነድ አምናለሁ። ሆኖም ግን ነበልባሉ የሚተነፍስበትን ትክክለኛ መውጫ ማግኘት ያስፈልጋል"" በማለት በውስጧ ስላለው ራሷን በሙዚቃ ለመግለፅ ስላላት ጽኑ ፍቅር ትናገራለች።ሙዚቃን የሕይወት ጥሪዬ ነው ብላ የተቀበለችውም በዚህ ምክንያት እንደሆነ ስታስረዳ ""በውስጤ የነበረውን ነበልባል የማወጣበት የሆነ ነገር ያስፈልገኝ ነበር"" በማለት ነው። ከልጅነቷ ጀምሮ እግሯ በረገጠበት ሁሉ ዜግነቷን ትጠየቅ ስለነበር፤ በሙሉ የራስ መተማመን መልስ ለመስጠት እንደትችል ማንነቷን ማወቅና መገንባት ነበረባት። • ""ራሴን የምፈርጀው የሀቅ ታጋይ ነኝ ብዬ ነው"" አሊ ቢራ""ሙዚቃ፤ ነፃነቴንና ተቃውሞዬን የምገልጽበት ቋንቋ ነው"" የምትለው ሳባ ማንነቷን ራሷ እየገነባችው እንደመጣች ታስረዳለች። ሳባ ወደ ሙዚቃው ዓለም የተቀላቀለችው እድሜዋ ሠላሳን ከዘለቀ በኋላ ነው። ለምን? ስትባልም አባቷን ታነሳለች።""...በልጅነቴ ሁል ጊዜ አንጎራጉር ነበር። ነገር ግን ቤተሰቦቼ በተለይ አባቴ ሙዚቃው እንዳይስበኝ ይጥር ነበር"" በማለት አባቷ ፊደል ቆጥራ፣ ተምራ፣ ተመራምራ የዕለት እንጀራዋን እንድታበስል ይመክሯት እንደነበር ትናገራለች።አባቷ ካረፉ በኋላ ግን ነገሮች ተቀየሩ፤ ""አባቴ ቆንጆ ድምፅ እንዳለኝ ለሰው ሁሉ ይናገር እንደነበር ተነገረኝ። ውስጤ በጣም ደማ፤ ምክንያቱም ለእርሱ ባንጎራጉርለት ኖሮ ደስ ይለኝ ነበር። ምነው ለራሴ በነገረኝ ኖሮ እያልኩ ወደ ሙዚቃው ተሳብኩ"" ትላለች። ኢትዮጵያዊት? ጣልያናዊት? ወይስ ሶማሊያዊት? ሶማሊያ ተወልዳ ያደገችው ሳባ ለዚህ ጥያቄ መልሷ ""ሦስቱም"" የሚል ነው። የልጅነትና የወጣትነት እድሜዋን በሮም ብታሳልፍም በእናቷ በኩል ያለውን የዘር ግንዷን ለማወቅ ወደ አዲስ አበባ መጥታ የአያቶቿን መቃበር ጎብኝታለች። ""ሶማሊያዊያን ሶማሊያዊት ነሽ ይሉኛል፣ ኢትዮጵያውያንም ኢትዮጵያዊት ነሽ፤ ዓይኖችሽ ይናገራሉ ይሉኛል። ጣልያኖችም የራሳቸው ያደርጉኛል። እኔ ግን ሦስቱም ነኝ"" ትላለች። • “እዚህ ደረጃ የደረስኩት በእርሷ ብርታት ነው” አርቲስት ደመረ ለገሰ""በውስጤ ከኢትዮጵያ ጋር የሚያገናኘኝን ነገር ለማግኘት በጣም እጓጓ ነበር። አማርኛ አለመቻሌ ትልቅ ቁስል ፈጥሮብኛል ... በተለይ ኢትዮጵያን ስጎበኝ 'ፈረንጅ' እያሉ የሚከተሉኝ ልጆች የኢትዮጵያዊነቴን ስሜት የተገፈፈኩ ያህል እንዲሰማኝ አድርጓል"" የምትለው ሳባ የማንነቷን ፍለጋ ጉዞዋ በሙዚቃ በኩል እንደተያያዘችው ታስረዳለች። • ከድምፃዊት ቤቲ ጂ እና ቸሊና ጀርባ


Image copyright
Enrico Carpegna


አጭር የምስል መግለጫ

                    ሳባ አንግላና
                

""አበበች""አበበች የሳባ ሙዚቃ አልበም መጠሪያ ነው። ነገር ግን ወ/ሮ አበበች ወደ ሳባ ሕይወት እንዲሁ የተከሰቱ አልፎ ሂያጅ መንገደኛ ሳይሆኑ አያቷ  ናቸው። ከኢትዮጵያ ጋር በጥብቅ ገመድ ያስተሳሰሯት፤ የማነሽ? የከየት ነሽ? ጥያቄዎች መልሷ ናቸው። ""አያቴ አበበች ነበር ስሟ"" ትላለች ሳባ ስለእርሳቸው ማስረዳት ስትጀምር፤ ""በእርሷም በኩል ነው የኢትዮጵያዊነቴ ግንድ የተገለጠልኝ"" በማለትም የመጨረሻውን የሙዚቃ አልበሟን በእዚሁ ምክንያት በእርሳቸው ስም ""አበበች"" ብላ እንደሰየመችው ትናገራለች። ወ/ሮ አበበች ለአውሮፓያውያን ወግኖ በነበረ የሶማልያ ወታደር እንደ ምርኮኛ ወደ ሶማልያ ተወስደው እንደነበር ሳባ ትተቅሳለች።  ""ስለእርሷ በሙዚቃዬ ማውራቴ ደግሞ ስሬ ምን ያህል ኢትዮጵያዊ እንደሆነ የማመላክትበት ነው"" ትላለች ሳባ። ሙዚቃዋን በኢትዮጵያ ፔንታቶኒክ ስኬል፣ በአምባሰልና በትዝታ ቅኝት የምትጫወትበትም ምክንያት ይኸው እንደሆነ ታስረዳለች። • አውታር - አዲስ የሙዚቃ መሸጫ አማራጭበሙዚቃዋም በትዝታ ጎዳና በማንነትን ፍለጋ አቀበት እየተጓዘች፣ የሚያደምጧትንም ጭምር ጉዞዋን ተቀላቅለው አብረው እንዲነጉዱ ታደርጋለች። ሳባ አብዛኞቹ ሥራዎቿ እራስን ከመፈለግ ጋር የተያያዙ ናቸው። ማንነቷ በሙዚቃ ሥራዎቿ በግልጽ የሚንፀባረቀው ሳባ፣ በአራት የተለያዩ ቋንቋዎች ታንጎራጉራለች። ሶማልኛ፣ አማርኛ፣ ጣልያንኛና እንግሊዘኛ ሙዚቃዎቿን ያቀረበችባቸው ቋንቋዎች ናቸው። ይህን በማድረጓም ማንነቷን በደንብ እንደገለፀች ይሰማታል። አራቱንም ቋንቋዎች እንደ ተወላጆቹ እንደልብ አፏ ላይ ባታሾራቸውም መኮላተፏ ግን የመሳሳቷ ሳይሆን የውህድ ማንነቷ ውጤት መሆኑን ትናገራለች። ""መኮላተፌም ሆነ መሳሳቴ ...የማንነቴ አካል ስለሆነ አላፍርበትም።""  • 'ኢትዮጵያዊነት' ከጄሰን ድሩሎ ጀርባ ያለው ቡድን ""የሁሉም ሰው ማንነት አንድ ነገር ብቻ ሊሆን አይችልም"" የምትለው ሳባ በምዕራቡ ዓለም እየታዩ ያሉት ስደተኞችን ወደ ሀገራቱ እንዳይገቡ የመከላከል እርምጃን  ታወግዛለች። ምክንያቱስ ስትባል ""ውበታችን የሚጎላው እንደዚያ ስለሆነ ነው"" በማለት ""ምንም ልዩነቶች ቢኖሩ የሰው ልጅ አንድ ነው"" በማለት ሃሳቧን ታጠናክራለች። መድረክ ላይ በምትሆንበት ጊዜ ፊት ለፊቷ ያለው ታዳሚዎች ኢትዮጵያዊም ሆኑ ጣልያናዊ አልያም ሶማሊያዊ መልዕክቷን ስለሚረዱ በጣም ዕድለኛ እንደሆነች ትገልፃለች። ""ምንጊዜም ችግር የሚገጥመኝ አንዱን ባህል ብቻ እንዳንፀባርቅ ሲጠብቁ ነው... ለምን? አንድ ነገር ብቻ አይደለሁም"" በማለት በሁሉም የሙዚቃ ሥራዋ ሦስቱንም ቋንቋና ባህልን እያደባለቀች የምትሰራበት ምክንያቷን ታስረዳለች። ""ከእኔ በኋላ ለሚመጡት ሙዚቀኞች በር እንደከፈትኩ ያህል ይሰማኛል። ምክንያቱም መንፈሳዊነቴን፣ ባህሎቼንና ማንነቴን በአንድ ላይ በሙዚቃዬ ለመግለፅና ተቀባይነት ለማግኘት ብዙ ውጣ ውረዶችን አይቻለሁ። አሁን ግን የቅይጥነቱን መንፈስና ትርጉም ብዙዎች የተረዱት ይመስለኛል"" የምትለው ሳባ የአቅሟን በመሥራት ለመጪው ትውልድ አሻራ ብቻ ሳይሆን መንገድ እንደምትጠርግም ተስፋ ታደርጋለች። 
",https://www.bbc.com/amharic/news-49069302
