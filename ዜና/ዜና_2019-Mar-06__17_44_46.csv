ደረጃ,ርዕስ,ቀን,ዜና,ድረ-ገጽ
1,የቢጫ ወባ ካርድ በቦሌ ለሚወጡ ሁሉ ግዴታ ሊሆን ነው?,6 ማርች 2019,"



Image copyright
MICHAEL TEWELDE

ቢጫ ወባ ክትባትን በርካታ ኤምባሲዎች ለተጓዦች በግዴታነት ያስቀምጣሉ። ኢትዮጵያም ይህንኑ ተግባራዊ የምታደርግባቸው ጎብኚዎች በርካታ ናቸው።ለመሆኑ ከአገር የሚወጡ ተጓዦች በሙሉ ቢጫ ወባ ክትባትን ለመከተብ ይገደዳሉ? አንዳንድ የአገር ውስጥ መገናኛ ብዙኃን ባለፈው ሳምንታት ምንጭ ጠቅሰው እንደዘገቡት ከሆነ ማንኛውም በቦሌ ከአገር የሚወጣ ዜጋና ወደ ከየትም አገር ወደ አገር ቤት የሚገባ ጎብኚ የቢጫ ወባ ክትባት መውሰዱን ያሚያረጋግጥ ሰርተፍኬት መያዝ እንዳለበትና ይህም ግዴታ ሊደረግ እንደሆነ ዘግበዋል።•በቴክኖሎጂ ኢ-ፍትሐዊነትን የምትታገለው ኢትዮጵያዊት ይህ ምን ያህል እውነት ነው በሚል ዶ/ር በየነ ሞገስ የኢትዮጵያ ኅብረተሰብ ጤና ኢንስትቲዩት ም/ዋና ዳይሬክተርን ጠይቀናቸው ነበር።እርሳቸው እንደሚሉት ይህ በመገናኛ ብዙኃኑ የተሰራጨው መረጃ በመጠኑ የተፋለሰ ነው። በዚህና ተያያዥ ጉዳዮች ዙርያ የሰጡንን ማብራሪያ በአጭሩ እናቅርብላችሁ።ማን ይከተብ፣ ማን አይከተብ የሚወስነው ማን ነው?ይህን የመወሰን ሥልጣን የአገሮች እንጂ የማንም አይደለም። የዓለም ጤና ድርጅት ሚና ጠቅላላ ሕጎች መመሪያና ደንቦችን የማዘጋጀትና የመከታተል እንዲሁም የማማከር ሲሆን መዳረሻ አገራት ግን ግዴታን ይጥላሉ።ቢጫ ወባ ክትባት ሁሉም መንገደኞች እንዲይዙ ቢመከርም አስገዳጅነቱ እንደሚጓዙባቸው አገሮች ደንብና ግዴታ እንጂ ሁሉም ሰው ሲወጣና ሲገባ ይከተብ የሚል መመሪያ የለም።•በቴክኖሎጂ ኢ-ፍትሐዊነትን የምትታገለው ኢትዮጵያዊት ክትባቱ የት ይሰጣል?በአዲስ አበባ ብቸኛው የክትባት መስጫ ጥቁር አንበሳ ሆስፒታል ሲሆን አሁን ግን በቦሌ አየር መንገድ የመዳረሻ ቪዛ አገልግሎት መጀመሩን ተከትሎ በአየር መንገድ ውስጥም ክትባት መስጫ ማእከል ለማዘጋጀት መሰናዶ አለ። ከጥቁር አንበሳ ሌላ አንድ የግል ሆስፒታልም ክትባት ለመስጠት ፍቃድ ወስዷል ብለዋል ዶ/ር በየነ።ወረርሽኝ ተከስቶ ያውቃል?በአገር ውስጥ ቢጫ ወባ የያገረሽበታል የሚባለው ቦታ በደቡብ ክልል በተለይም ደቡብ ኦሞና አካባቢው ነው። ኾኖም ወረርሽኙ አልፎ አልፎም ቢሆን መከሰቱ አልቀረም። ለአብነት ባለፈው መስከረም አካባቢ በወላይታ ወረርሽኝ መከሰቱ መዘገቡ ይታወሳል።ቢጫ ወባ ገዳይ ነው?ቢጫ ወባ ገዳይ ነው። ነገር ግን ክትባቱ እጅግ አስተማማኝ ነው። በሽታው የተያዘ ሰው ምልክት ሳይኖረው ለሞት የሚያበቃ ሁኔታ ሊገጥመው ይችላል። ሁሉንም የተያዘ ሰው ግን ይገድላል ማለት አይደለም። የበሽታው ምልክቶች ማቅለሽለሽ፣ ማስመለስ፣ መዛል፣ ከፍ ያለ ትኩሳትና የጡንቻ ህመም ናቸው።በሕይወታችን ስንት ጊዜ ነው መከተብ ያለብን? አንድ ጊዜ መከተብ ለዕድሜ ልክ ያገለግላል። ሆኖም የአንዳንድ ሰዎች በሽታ የመከላከል መጠን ዝቅ ያለ ስለሚሆን በየ 10 እና 15 ዓመቱ በድጋሚ መከተብ ጥቅም እንጂ ጉዳት የለውም። አንድ ሰው በቢጫ ወባ ተይዞ ካገገመ በኋላም በድጋሚ የመያዝ ዕድሉ የመነመነ የመነመነ የሚሆነውም ለዚሁ ነው።ክትባቱ በዘመቻ ለምን አይሰጥም?የኢትዮጵያ መንግሥት በፈረንጆች በ2020 (ከአንድ ዓመት በኋላ) የቢጫ ወባ ክትባትን በመደበኛነት በዘመቻ (Routine Vaccination) መልክ መስጠት ይጀምራል። ይህንንም ለማሳካት ከወዲሁ ዝግጅት ተደርጓል።•አዲሷ የሰራተኛና ማህበራዊ ጉዳይ ሚኒስትር ማን ናቸው? የሐሰተኛ (ፎርጅድ) የቢጫ ወባ ካርድ ነገርበጥቁር አንበሳ ሆስፒታል በር ላይ በርካታ ሐሰተኛ የቢጫ ወባ ካርዶች በጠራራ ጸሐይ ይቸበችባሉ። ሰዎች ክትባቱን ከመውሰድ ይልቅ ካርዱን ገዝተው መሄድ ይቀላቸዋል። ይህን ሁኔታ ለመግታት ጥፋተኞችን ሕግ ፊት የማቅረብ ሥራ ስንሠራ ቆይተናል ይላሉ ዶ/ር በየነ። ""ሐሰተኛ ባለማኅተም ካርዶቹ ከሆስፒታሉ የሚወጡ ናቸው ወይ? በሚል ሲጠየቁም ""የለም ሙሉ በሙሉ ውጭ ተመሳስለው የሚሠሩ ናቸው"" ብለዋል።•'በእኔ በኩል ሒሳቤን ዘግቻለሁ ' አቶ ታምራት ላይኔዶ/ር በየነ ጨምረው ይህንን ችግር ሙሉ በሙሉ ለመቅረፍ «ባር-ኮድ» ማንበብ የሚችል ዲጂታል ካርድ በመዘጋጀት ላይ እንደሆነ ነግረውናል። ይህ ካርድ በኮምፒውተር መረጋገጥ የሚችል የራሱ መለያ ቁጥር  ስለሚኖረው በዚህ ዓመት መጨረሻ ቢጫ ካርዱን ይተካል ተብሎ ይጠበቃል። ለዚህ የሚረዱ መሣሪያዎች ግዢ ተጠናቆ ከቴሌ የቪፒኤን ፍቃድ እየተጠበቀ ነው።ይህ ዲጂታል ካርድ ተግባራዊ ሲሆን በተጭበረበረ ቢጫ ወባ ካርድ ከአገር የሚወጡ ዜጎችን በቀላሉ መቆጣጠር እንደሚቻልም ኃላፊው ለቢቢሲ ተናግረዋል።•''አዝማሪዎቻችን የሙዚቃ ሳይንቲስቶች ናቸው""የካርድ ዋጋ ለምን 22 ብር ሆነ?ይህ ዋጋ የዛሬ 20 እና 30 ዓመት የወጣ ተመን ነው። አንዳንድ ሰዎች የብሩ ማነስ ክትባቱ የውሸት ነው ብለው እንዲያምኑ አድርጓቸዋል ይላሉ ዶ/ር በየነ። ለመድኃኒቱ የሚወጣው ገንዘብ ግን ከዚህ በብዙ እጥፍ የሚበልጥ ነው። ይህን ዝቅተኛ ተመን የመከለስ ሐሳብ እንዳለም ዶ/ር በየነ ተናግረዋል።የቢጫ ወባ ክትባትን በጥቁር አንበሳ ሆስፒታል ብቻ በዓመት ከ70ሺ የሚልቁ ሰዎች ይከተባሉ።
",https://www.bbc.com/amharic/news-47461349
2,የእኩልነት አለም ብለው የሚገልጿት የአውራምባውያኑ አምባ,6 ማርች 2019,"





አጭር የምስል መግለጫ

                    ከአውራምባ ማህበረሰብ አባላት አንዱ
                

ብርቱካን ክብረትና ጥሩሰው ባንቴ ተወልደው ያደጉት አውራምባ ማህበረሰብ ውስጥ ነው። ሁለቱ ሴቶች አስጎብኚዎች ናቸው።ማህበረሰቡ በዙምራ ኑሩ በ1964 ዓ. ም ከተመሰረተ ጀምሮ ያለፉበትን ሂደት ለጎብኚዎች ይተርካሉ።አውራምባን ሲገልጹ የእኩልነት፣ የመከባበር፣ የመደማመጥና የመቻቻል አካባቢ ብለው ነው።• እኛ የኢትዮጵያ ብሔር፣ ብሔረሰብና ሕዝቦች. . .?ብርቱካንና ጥሩሰው ማስጎብኘት ""በማህበረሰቡ የተሰጠን የሥራ ሀላፊነት ነው"" ይላሉ። እያንዳንዱ የአካባቢው ነዋሪ ውጤታማ ይሆናል በተባለበት የሥራ ዘርፍ ይሰማራል።አንድ የአውራምባ ነዋሪ ጠዋት ከተነሳች ወይም ከተነሳ በኋላ ቤት ውስጥ ያለውን ሥራ አብሯት ከሚኖረው ወይም ከምትኖረው ሰው ጋር በጋራ ይወጣሉ። አስከትለውም ወደየተመደቡበት መደበኛ ሥራ ያቀናሉ።ብርቱካንና ጥሩሰውን ስናገኛቸው ""የተመደበልን ሥራ ማስጎብኘት ይሁን እንጂ ሌላ ማከናወን የምንችለውን ሥራ ከመሥራትም ወደኋላ አንልም"" ብለውናል።




አጭር የምስል መግለጫ

                    ብርቱካን ክብረት
                

የጾታ እኩልነት ከሥራ ክፍፍል በዘለለየአውራምባ ስም እየገነነ ከመጣባቸው ምክንያቶች አንዱ በማህበረሰቡ ውስጥ ለአንድ ወገን የተለየ ሥራ አለመኖሩ ነው። 'የሴቶች ሥራ' እንዲሁም 'የወንዶች ሥራ' የሚለውን የተዛባ ክፍፍል አንቀበልም ይላሉ።ብርቱካን እንደምትለው በሴቶችና ወንዶች መካከል ጾታን መሰረት ያደረገ የሥራ ክፍፍል አለመኖሩ አንድ የማህበረሰቡ መገለጫ ነው። በአንድ ቤት ውስጥ ወንድም ሆነ ሴት ልጅ እኩል የትምህርት እድል እንዲያገኙም ይደረጋል።""በማህበረሰባችን የጾታ እኩልነት አለ ስንል መገለጫው የሥራ ክፍፍል ጾታን መሰረት አለማድረጉ ብቻ አይደለም። እኩል ሀሳብን መግለጽና ውሳኔ መስጠት ሌሎቹ መገለጫዎች ናቸው።""• ""የኢትዮጵያ የህክምና ታሪክ አልተጠናም"" ዶክተር አሰፋ ባልቻ ብርቱካን ጠዋት እንጀራ ስትጋግር ባለቤቷ ወጥ መሥራቱ ብቻ የጾታ እኩልነትን እንደማያረጋግጥ ታምናለች። ሀሳቧን በነጻነት መግለጽ መቻሏ፣ በጋራ ህይወታቸው ላይ የሚያስተላልፏቸው ውሳኔዎች ላይ በህብረት መድረሳቸውን በዋናነት ትጠቅሳለች።""የሀሳብ ልውውጥ ሲኖር አንድ የተሻለ ሀሳብ ይወለዳል ብለን እናምናለን።""




አጭር የምስል መግለጫ

                    ገበያ መኮንን
                

ከእኔ ይልቅ እኛእያንዳንዱ የማህበረሰቡ አባል ከግል ጥቅሙ በዘለለ ለማህበረሰቡ በአጠቃላይ እንደሚያስብ ጥሩሰው ትናገራለች።""እኔን አይመለከተኝም የሚባል ነገር የለም፤ ሁሉም ይሠራል። አንድ ሰው የሚያገኘውን እውቀት 'የኔ ብቻ' አይልም፤ ለሁሉም ያካፍላል።""በማህበረሰቡ ደንብ መሰረት 18 ዓመት የሆነው ሰው ሥራ ይይዛል። በሽመና፣ በቤት ውስጥ መገልገያ ቁሳቁሶች ሥራ. . . እና በሌሎችም ዘርፎች እንደየሰዉ ችሎታ ሀላፊነት ይሰጣል።• ""የሽግግር መንግሥት ተግባራዊ መደረግ አለበት""በማህበረሰቡ ውስጥ በተለያየ የሙያ ዘርፍ የሚሰማሩ ሰዎች አንዳቸው እንደ አዛዥ ሌላቸው እንደ ታዛዥ እንደማይተያዩ ብርቱካን ትናገራለች።""ለምሳሌ አመራር ላይ የሚቀመጠው ሰው ሥልጣን አለኝ ብሎ ወደ ታች ያለውን ሕዝብ አይጫንም። ሰው ስልጣን ላይ ሲቀመጥ የሕዝቡ ተሸካሚ ነው ተብሎ ይታሰባል።""




አጭር የምስል መግለጫ

                    ዙምራ ኑሩ
                

ቀና አመለካከትገበያ መኮንን ከማህበረሰቡ አባላት አንዷ ናት። አውራምባ ሰላም እንደሰፈነበት ትናገራለች።አንድ ሰው ሌላ ሰውን ካስቀየመ ይቅርታ እንዲጠይቅ፣ ግጭት እንዳይፈጠር ከተፈጠረም በሰላማዊ መንገድ እንዲፈታ ይጥራሉ።""መጥፎ አነጋገር ከመጥፎ ሀሳብ ቀጥሎ የሚመጣ ነው"" የምትለው ገበያ፤ በግለሰቦች መካከል መቃቃር ቢፈጠር ነገሩን የሚያረግብ ቅሬታ ሰሚ ኮሚቴ መኖሩን ታስረዳለች።• አሜሪካ ለላሊበላ ቤተክርስትያን ጥበቃ ፕሮጀክት 13.7 ሚሊዮን ብር ሰጠች""ውሸትን፣ ነገረኛነትን አንፈልግም። በእኔ ላይ እንዲደረግ የማልፈልገውን በሌላው ላይ አላደርገም። በምድር ላይ ትልቁ ሀብት ሰው ነው። ሁለተኛው ሀብት ገንዘብ ነው። ሁለተኛው ሀብት ትልቁን ሀብት መደገፍ አለበት።""ስለ አውራምባ ምን ይባላል?ያነጋገርናቸው የማህበረሰቡ አባላት የአኗኗር ዘዬያቸውን ከዙምራና ዙምራ ካስተማሯቸው ቤተሶቦቻቸው እንደወረሱ ይናገራሉ።ሀሳቡ ከተጠነሰሰበት ጊዜ ጀምሮ አኗኗራቸው ብዙም ያልተዋጠላቸው ሰዎች ትችት መሰንዘራቸው አልቀረም። በአንዳንዶች ዘንድ ደግሞ አድናቆት አትርፎላቸዋል።ብርቱካን፣ ጥሩሰውና ገበያ መደበኛ ትምህርት ቤት ገብተው እውቀት አልቀሰሙም። ሆኖም ልጆቻቸው ተግተው እንዲማሩ ግፊት ያደርጋሉ። ልጆቻቸው የማህበረሰቡን አኗኗር አጉልተው እንደሚያሳዩም ያምናሉ።• 900 ዓመታትን ያስቆጠሩ የወርቅ ሳንቲሞች ተገኙ""ባልተማረ አንደበታችን የምንናገረውን የተማሩ ልጆቻችን ያሳድጉታል ብለን እናምናለን"" ትላለች ጥሩሰው።ስለማህበረሰቡ ለማወቅ ወደ አካባቢው የሚያቀኑ ሰዎች ቁጥር እየጨመረ መጥቷል። የመንግሥትና የግል ድርጅቶች እንዲሁም የዩኒቨርስቲ ተማሪዎችም አውራምባን ይጎበኛሉ።ገበያ ""ስለማህበረሰቡ መረዳት ፈልጎ ለጠየቀ መልስ እንሰጣለን ሠርተንም እናሳያለን"" ትላለች።




አጭር የምስል መግለጫ

                    ጥሩሰው ፈንታዬ
                

""አውራምባ ለሁሉም ሰው ክፍት ነው""ከማህበረሰቡ ውጪ ያሉ ግለሰቦች ወደ አካባቢው ሲሄዱ የማህበረሰቡን ህግና ደንብ ጠብቀው መኖር እስከቻሉ ድረስ ተቀባይነትን ያገኛሉ።""ማህበረሰቡ ከሁሉም የሰው ልጆች ጋር ሰላምና ውህደት ፈጥሮ መኖር ይፈልጋል"" ስትል ብርቱካን ታስረዳለች።በአንጻሩ የማህበረሰቡ አባላት ከአካባቢያቸው ርቀው ሲሄዱ በመጠኑም ቢሆን እንደሚቸገሩ ይናገራሉ።ክንድዬ ማስረሻ በአንድ ወቅት ከአውራምባ ወጥቶ ወደሌላ አካባቢ ሄዶ ነበር። ሆኖም ከማህበረሰቡ ተለይቶ መኖር ስላልቻለ እንደተመለሰ ይናገራል።""በሄድኩበት አካባቢ ታምሜ ስለነበር ማረስ አልቻልኩም። አውራምባ ቢሆን ኖሮ ማንም ሰው የኔን መሬት አርሶ ያግዘኝ ነበር። እዛ ግን እንደዚህ አይደለም።""




አጭር የምስል መግለጫ

                    ክንደየ ማስረሻ
                

የእድሜ ልዩነት የሌለበት ምክክርማህበረሰቡ እኩልነት የሰፈነበት፣ ሁሉም ሰው ሀላፊነቱን የሚወጣበት መሆኑን ከመናገር ባለፈ በተግባር እንደሚፈትሽ ይናገራሉ። ይህንን ለማረጋገጥም ሁሉም ቤተሰብ በየ15 ቀን ውይይት ያደረጋል። የማህበረሰቡ መስራች ዙምራ ኑሩ እንደሚሉት ውይይቱ ትልቅ ትንሽ ሳይባል ሁሉም ነዋሪ የሚሳተፍበት ነው።""ልጆች ከወላጆቻቸው ጋር ተወያይተው ችግር የመፍታትና አዲስ ሀሳብ የማፍለቅ መብት አላቸው"" ይላሉ።ዙምራ በአማራ ክልል የሚገኘ የአውራምባ ማህበረሰብ አኗኗር ምን መምሰል እንዳለበት መወጠን ከጀመሩ ዓመታት ተቆጥረዋል።ስለእኩልነት ጥያቄ ማንሳት የጀመሩት በልጅነታቸው መሆኑን ይናገራሉ።• ከኢትዮጵያና ከሌሎች የአፍሪካ ሃገራት ስለተዘረፉ ቅርሶች ምን እናውቃለን? ""ሰዎች የሚፈጠሩት እኩል ነው። ስለዚህ ምድር ላይ ሳሉም ጾታን መሰረት ያደረገ መድልዎ መኖር የለበትም"" ይላሉ። እሳቸው እንደሚሉት በማህበረሰቡ ውስጥ ሁሉም ሰው እድሜና ጾታ ሳይለይ መብትና ግዴታውን አውቆ እየተገበረ ይኖራል። ደንቦች መከበራቸውን ለማረጋገጥ ደግሞ ግልጽ ውይይት ይደረጋል። ያጠፋም ይታረማል።ዙምራ ማህበረሰባቸውን ሲገልጹ ""ፍትሀዊ ነው፤ ሰላማዊ ነው"" ይላሉ።
",https://www.bbc.com/amharic/news-47398280
3,ለኤችአይቪ መድሃኒት ሊገኝለት ይሆን?,6 ማርች 2019,"



Image copyright
Getty Images

ለ16 ዓመታት የኤችአይቪ ተጠቂ የነበረ በሀገረ እንግሊዝ የሚኖር አንድ ግለሰብ ከረዥም የሙከራ ህክምና በኋላ ከቫይረሱ ነጻ መሆኑ ተሰምቷል።የካንሰር በሽታም ተጠቂ የሆነው የለንደን ከተማ ነዋሪ የሙከራ ህክምናውን ለ18 ወራት ሲከታተል የነበረ ሲሆን በሰውነቱ ውስጥ ያለው ደም ከቫይረሱ ነጻ ስለሆነ የኤችአይቪ መድሃኒቶቹን መውሰድ አቁሟል።ተመራማሪዎቹ እነደሚሉት ግን ሙሉ በሙሉ ከቫይረሱ ተፈውሷል ለማት ጊዜው ገና ነው ብለዋል።• በኢትዮጵያ 76 በመቶ የሚሆኑት ወጣት ሴቶች ስለ ኤችአይቪ እውቀት የላቸውም ተባለ• ኤች አይ ቪን የሚከላከለው መድሃኒት ተስፋ ሰጪ ነው ተባለየዘርፉ ባለሙያዎች በህክምናው ውጤት መደመማቸውን ቢገልጹም ተመራማሪዎቹ ቫይረሱን ከደም ውስጥ ለማጥፋት የተጠቀሙት መንገድ ሁሉም ተጠቂዎች ላይ ተግባራዊ መሆን የሚችል ባለመሆኑ ተጨማሪ ስራ ይጠይቃል ብለዋል።ለወደፊቱም ለቫይረሱ ፈውስ ለማግኘት ትልቅ መነሻ ሊሆን እንደሚችልና ለብዙ ዓመታት ሲጨነቁ ለነበሩ ተጠቂዎች ተስፋ ሰጪ ነው ሲሉ ተደምጠዋል።በሙከራ ህክምናው ላይ የለንደን ኮሌጅ ዩኒቨርሲቲ፣ የለንደን ኢምፔሪያል ዩኒቨርሲቲ፣ የካምብሪጅ ዩኒቨርሲቲና የኦክስፎርድ ዩኒቨርሲቲ ተመራማዎች ተሳትፎ ማድረጋቸው ታውቋል።በዚህ አይነት መንገድ ቫይረሱን ከደም ውስጥ የማጥፋት ስራ ሲከናወን ይህ ለሁለተኛ ጊዜ ነው።የዛሬ አስር ዓመት አንድ ጀርመናዊ የቫይረሱ ተጠቂ ተፈጥሮአዊ የመከላከል ብቃት ካለው በጎ ፈቃደኛ በተገኘ የመቅኔ (ቦን ማሮው) ንቅለ ተከላ ተደርጎለት ነጻ መሆን መቻሉ ይታወሳል።ምንም እንኳን ይሄኛው ግኝት አስደሳች ቢሆንም በሚሊዮን ለሚቆጠሩት የዓለማችን የኤች አይቪ ተጠቂዎች ተደራሽነቱ አጠራጣሪ ነው። የህክምና ሙከራው ከሌሎቹ ለየት ባለ መልኩ ለካንሰር ህክምና የሚደረጉ ስርአቶችን ይከተላል።• ስለኤች አይ ቪ /ኤድስ የሚነገሩ 8 የተሳሳቱ አመለካከቶችአሁን ያሉት የኤችአይቪ ማዳከሚያ መድሃኒቶች ተጠቂዎቹ ጤናማና ረጅም እድሜ እንዲኖሩ የሚያስችሏቸው ስለሆኑ ይሄኛውን መንገድ እንደ ብቸና አማራጭ አድርጎ ለመወሰድ ከበድ ያደርገዋል።ሰውነታችን እራሱን ከበሽታ እንዴት እንደሚከላከል በእርግጠኝት ለመረዳትና ለወደፊት ፍቱን መድሃኒቶችን ለማግኘት ግን ይሄኛው ህክምና ፈር ቀዳጅ እንደሚሆን ጥርጥር የለውም። 


Image copyright
Getty Images

በለንደን ኢምፔሪያል ዩኒቨርሲቲ መምህር የሆኑትና በጥናቱ የተሳተፉት ፕሮፌሰር ኤድዋርዶ ኦሊቬራ እንደሚገልጹት በህክምናው ሂደት ''ሊምፎማ' የተሰኘውን የካንሰር አይነት ለማከም የሚጠቀሙበትን መንገድ ተግባራዊ ስላደረጉ ሂደቱን አስቸጋሪ ያደርገዋል።''የህክምና መንገዱ በራሱ መርዛማ የሆኑ ነገሮችን ስለሚያካትትና ለረዥም ጊዜ ስለሚካሄድ ተግባራዊነቱን ትያቄ ውስጥ ይከተዋል። ነገር ግን ወዴት መሄድ እንዳለብን ትክለኛ አቅጣጫ ጠቋሚ ነው።''  
",https://www.bbc.com/amharic/news-47465731
4,የተማሪውን ልጅ አዝሎ ያስተማረው አሜሪካዊው መምህር አድናቆት ተቸረው,5 ማርች 2019,"



Image copyright
Twitter/@Original_Vaughn

አንድ አሜሪካዊ የሂሳብ ፕሮፌሰር የተማሪውን ልጅ አዝሎ ማስተማሩ የማህበራዊ ሚዲያዎችን ትኩረት እንዲስብ አድርጎታል።አሳታ የተባለችው ህጻን አባት ዋይን ሄየር እንደተናገረው ሴት ልጁን የሚጠብቅለት ሰው በማጣቱ ነው ወደ ትምህርት ቤት አዝሎ ያመጣት። ነገር ግን ያልጠበቀው ነገር ተከሰተ። አስተማሪው ፕሮፌሰር ናታን አሌክሳንደር እኔ ልጅህን አዝዬልህ አንተ ለምን ዘና ብለህ ትምህርትህን አትከታተልም አለው። መምህሩ ከበድ ያለውን የሂሳብ ትምህርት ለተማሪዎቹ እያስረዳ ለ50 ደቂቃዎች ህጻኗን ሲያዝል አባቷ ደግሞ ጠረጴዛ ላይ አቀርቅሮ ማስታወሻ ይወስድ ነበር ተብሏል።• አራት ህጻናትን በአንዴ ያገኘው ቤተሰብ ተጨንቋል• በህክምና ስህተት የመከነው ህፃንየ34 ዓመቱ ፕሮፌሰር ናታን 'በዘፊድ' ለተባለው የዜና ምንጭ እንደገለጸው እስካሁን ልጅ አልወለደም። ነገር ግን ህጻኗ ምንም ባለመረበሿ በጣም ጥሩ አባት እንዳስመሰለችው በደስታ ተውጦ ተናግሯል።''ታለቅሳለች ብዬ ፈርቼ ነበር፤ እሷ ግን እኔ ማስተማሬን ስቀጥል በተረጋጋ መንፈስ ትከታተለኝ ነበር።'' ብሏልየህጻኗ አባት በበኩሉ ''ሁሌም ቢሆን ልጄን ለመንከባከብ ስል ከክፍል በጊዜ እንደምወጣ ያስተዋለው መምህር ወደ ትምህርት ቤት ይዣት እንድመጣ ያበረታታኝ ነበር'' ብሏል።ሁለት ስራዎችን ደርቦ የሚሰራው አባት የሙሉ ሰአት ተማሪም ነው። ከሁለቱ ስራዎቹና ከትመህርቱ ጊዜ በማሸጋሸግ ነበር ሴት ልጁን የሚንከባከበው። አሁን ግን ሌላው ቢቀር ወደ ትምህርት ቤት ሲሄድ የልጁ ጉዳይ የሚያሳስበው አይመስልም።  • የ7 ዓመቷ ህፃን መፀዳጃ ቤት አልሰራልኝም ስትል አባቷን ከሰሰች  ፕሮፌሰር ናታን አሌክሳንደር ህጻኗን አዝሎ ሲያስተምር የሚያሳየወው ምስል በማህበራዊ ሚዲያ ተከታታዮች ዘንድ ከፍተኛ አድናቆትን አትርፎለታል። አንዳንዶች እንደውም በአሜሪካ መንግስት ህጻናት እንክብካቤ የሚሰጠው ትኩረት ዝቅተኛ መሆኑ ማሳያ ሊሆን ይችላል እያሉ ነው። ሌሎች ደግሞ የሰው ልጅ ምን ያህል ጥሩ ሆኖ እንደተፈጠረ ለመረዳት ይህንን ፎቶ መመልከት ብቻ በቂ ነው ብለዋል። 
",https://www.bbc.com/amharic/news-47451867
5,የድኅረ ዐብይ ሚዲያ ምን ያህል ነፃ ነው?,5 ማርች 2019,"




የቢቢሲ አማርኛ ባልደረቦች በተለያዩ ስፍራዎች ጉዞ በማድረግ ከተለያዩ የማህብረሰብ ክፍል አባላት ጋር በበርካታ ርዕሰ ጉዳዮች ላይ ውይይቶች በማድረግ ላይ ናቸው። ከነዚህም አንዱ ትናንት ሰኞ የካቲት 25 ረፋድ ከባህር ዳር ዩኒቨርሲቲ የጋዜጠኝነት እና ተግባቦት ትምህርት ክፍል ጋር በመተባበር የውይይት መድረክ በዩኒቨርሲቲው ቅጥር ግቢ ውስጥ ተዘጋጅቶ ነበር። የውይይቱ ዋነኛ ጭብጥ የነበረውም ወደ ስልጣን ከመጣ አንድ ዓመት ለመድፈን የተቃረበው የጠቅላይ ሚንስትር ዐብይ አስተዳደር ስኬቶች እና ተግዳሮቶች ምንድናቸው? የወደፊት አቅጣጫውስ? የሚል ሲሆን ትኩረቱንም በመገናኛ ብዙሃን ላይ አድርጎ ነበር።• ""የጠቅላይ ሚኒስትሩ ትልቁ ስኬት ብዙ ሰው በተስፋ እንዲኖር ማድረጋቸው ነው"" ዶ/ር ዮናስ አዳዬበውይይቱ ላይ ቢሰጥ አያሌው (ዶ/ር) የጋዜጠኝነት እና ተግባቦት ትምህርት ክፍል ኃላፊ፣ ዳዊት አሞኝ (ዶ/ር) የሂውማኒቲስ ፋካሊቲ ኃላፊ እና አደም ጫኔ (ዶ/ር) የሂውማኒቲስ ፋካሊቲ ምክትል ኃላፊ በመወያያ ርዕሱ ላይ አስተያየታቸውን ያጋሩ ሲሆን፤ የባህር ዳር ዩኒቨርሲቲ ተማሪዎች እና መምህራን የውይይቱ ታዳሚዎች ነበሩ። ውይይቱ የተጀመረው ጠቅላይ ሚንስትር ዐብይ ወደ ስልጣን ከመጡ ወዲህ በመገናኛ ብዙሃን ላይ የታዩት በጎ ለውጦች ምንድናቸው በሚለው የመወያያ ጥያቄ ነበር። •ኢትዮጵያውያን ዛሬም ከአለት አብያተ-ክርስትያናትን ያንፃሉ ዶ/ር አደም በመገናኛ ብዙሃን ዙሪያ ታይተዋል ካሏቸው ለውጦች መካከል የሚዲያ ምህዳሩ መከፈት መጀመሩን በዋናነት ያነሳሉ። ጠቅላይ ሚንስትሩ ወደ ስልጣን ከመጡ ወዲህ ወደ 20 የሚጠጉ አዲስ የህትመት እና የብሮድካስት ሚዲያዎች መፈጠራቸውን እና ከሃገር ውጪ የነበሩ መገናኛ ብዙሃን ወደ ሃገር ውስጥ እንዲገቡ መደረጋቸውን የሚዲያው ምህዳር እየሰፋ ስለመሆኑ ማሳያ መሆናቸውን ዶ/ር አደም ይናገራሉ።''ከዚህ በተጨማሪ አይነኬ ይባሉ የነበሩ ጉዳዮች በመንግሥት ሚዲያዎች ሁሉ ሲቀርቡ እያየን ነው፤ በርካታ ድምጾችም እየተሰሙ ነው። ይህም የሚዲያው ምህዳር እየሰፋ ስለመሆኑ ያሳያል''ይላሉ። ዶ/ር ዳዊት በበኩላቸው ባለፉት 12 ወራት በመገናኛ ብዙሃን ከታዩት ለውጦች በተጨማሪ በማህበራዊ ሚደያዎች አጠቃቀም ላይ ለውጥ መምጣቱን ይናገራሉ። ዶ/ር ዳዊት ሃሳባቸውን ሲያስረዱ ሰዉ የተለያዩ ማህበራዊ ሚዲያዎችን በመጠቀም የተሰማዉን ስሜት በነጻነት እያጋራ ይገኛል ይላሉ።•ኢኮኖሚያዊ ተቃውሞና ያስከተለው ውጤት በውይይቱ ተሳታፊ ከሆኑት መካከል የጋዜጠኝነት እና ተግባቦት ትምህርት ክፍል ተማሪ የሆነው ሙሉቀን አሰግደው ይገኝበታል። ሙሉቀን ባለፉት 12 ወራት ውስጥ የታዩትን ለውጦች ከዚህ ቀደምም መንግሥታት ሲለወጡ እንመለከተ የነበረው አይነት ለውጥ ነው ይላል።



''ከዚህ ቀደም ከነበረን ታሪክ እንደምረዳው መንግሥታት ሲቀየሩ፤ አዲስ መንግሥት ሲመጣ ሚዲያውን የመክፈት ባህሪ አላቸው። ሚዲያዎች አዲስ የመጣውን መንግሥት ማጀገን፤ ያለፈውን ደግሞ ማሳጣት ሥራዬ ብለው ይያያዙታል። መንግሥትም ሚዲያዎቹ ፊታቸውን ወደእሱ እስኪያዞሩ ድረስ በይሁንታ ይዘልቃል'' ሲል ሃሳቡን ያስቀምጣል። ሙሉቀን ጨምሮም የጠቅላይ ሚንስትሩ አስተዳደርም ለሚዲያዎች ምን ያክል ክፍት መሆኑ የሚፈተነው ከአሁን በኋላ በሚኖሩ ሁነቶች ነው ይላል። ጠቅላይ ሚንስትሩ ወደስልጣን ከመምጣታቸው ጋር ተያይዞ በመገናኛ ብዙሃን ዙሪያ ያሉ ተግዳሮቶች ምንድናቸው? የሚለው ጥያቄ የውይይቱ ተሳታፊዎች የተነጋገሩበት ርዕሰ ጉዳይ ነበር። ዶ/ር አደም ጠቅላይ ሚንስትሩ ወደስልጣን ከመጡ በኋላ ከማህበራዊ ሚዲያ ጋር በተያያዘ ተፈጥሯል ያሉትን የሚዲያ ምህዳሩ መስፋት ሊመጥን የሚችል የባለሙያ እጥረት አለ ይላሉ። ''በስነምግባሩ የታነጸ፣ ሙያውን የሚያከብር ብዙ ጋዜጠኛ አለን ወይ?''ሲሉ ይጠይቃሉ። •ያልተጠበቁ ክስተቶች የታዩበት ዓመትአክለውም ''የሚዲያ ፍልስፍና ስለመኖሩ ከመንግሥት በግልጽ አልተነገረንም'' የሚሉት ዶ/ር አደም፤ ''ከዚህ ቀደም የነበረው ኢህአዴግ ባህሪው ሚዲያ ጠል ነበረ። ይህም ከሚከተለው 'ፖለቲካዊ-ኢኮኖሚ ርዕዮተ አለም' ጋር አብሮ ይሄዳል። አሁን ለውጡ ስርዓታዊ መሆን ይኖርበታል።'' በማለት ይናገራሉ። ከሚዲያው በተጨማሪ ማህበረሰቡም የሚቀርቡለትን መረጃዎች በአስተዋይነት እና በጠያቂነት ባህሪ ሊያጤናቸው እንደሚገባ ዶ/ር አደም ምክር ይለግሳሉ። ዶ/ር አደም በሃገራችን መገናኛ ብዙሃን ዙሪያ ሌላው እንደ ችግር ብለው የሚያነሱት ጉዳይ ክልላዊ የሆኑ የሚዲያ ተቋማት ጽንፍ የያዙ ዘገባዎችን በስፋት እያስተናገዱ መምጣታቸውን ነው። ''ከዚህ ቀደም በኢሳት እና ኢቲቪ መካከል እንመለከት የነበረውን ዓይነት በክልል ሚዲያዎች እየታዘብን ነው'' ይላሉ። ፅንፈኝነት ማቆጥቆጥ ብቻ አይደለም የኢትዮጵያ ሚዲያ ተግዳሮት፤ የምርመራ ጋዜጠኝነት ትኩረት ማጣት እንዲሁም ማህበራዊ ሚዲያዎች በመገናኛ ብዙኃን ላይ እየፈጠሩት ያሉት ጫና ችግሮች መሆናቸውን ጠቅሰዋል።  ''አክቲቪስቶች ለሚዲያዎች ርዕሰ ጉዳይ ሲሰጡ እያስተዋልን ነው'' የሚሉት ዶ/ር ዳዊት መገናኛ ብዙሃን በማህበራዊ ሚዲያ እና በአክቲቪስቶች ተጽዕኖ ሥር የመውደቅ ምልክትን እንደ ትልቅ የሙያ ጉድለት ያነሱታል።  ከጋዜጠኝነት እና ተግባቦት ትምህርት ክፍል የመጣው ስንታየሁ በበኩሉ ''በሃገራችን ያሉት መገናኛ ብዙሃን ሳይሆኑ የህዝብ ግንኙነት ተቋሞች ናቸው'' ይላል። ለዚህም እንደ ማጣቀሻ የሚያነሳው  የክልል ሚዲያዎች የሚወክሉት እና የሚያንጸባርቁት የክልል መንግሥቱን ፍላጎት ነው። ከዚህም በተጨማሪ ከፓርቲ ጋር ግንኙነት ያላቸው ሚዲያዎችም ተመሳሳይ መንገድ እንደሚከተሉ ያስረዳል። ""ሚዲያው ብዙኃኑን ከመከተልና የተመረጡ ጉዳዮችን ብቻ ከመሸፈን ድምጻቸው ላልተሰማ ትኩረቱን መስጠት ይኖርበታል።""ይላል። መዋቅራዊ የሆነ አሰራር ባለመኖሩና የግለሰቦችን አጀንዳ ሲያራግቡም እንደሚታዩ ስንታየሁ ይናገራል። ከዚህም ውስጥ እንደ ምሳሌ የሚያነሳው በአንድ ወቅት አንድ አቀንቃኝ (አክቲቪስት) ያለውን ጉዳይ ነው። •ቢቢሲ አማርኛ ወደ እናንተ መጥቷል ''አክቲቪስቱ በተደጋጋሚ በቴሌቪዥን ላይ ከመቅረቡ የተነሳ ጋዜጠኞችን ለምንድነው ሥራ የማትሠሩት ለምንድነው ስለ እኔ ብቻ የምታወሩት ሲል እስከመገስጽ ተደርሷል'' 



ጠቅላይ ሚንስትሩ ወደስልጣን ከመምጣታቸው በፊት መገናኛ ብዙሃን በሁለት ጽንፍ ተለጥጠው የቆዩ ነበሩ የሚሉት ደግሞ የጋዜጠኝነት እና ተግባቦት ትምህርት ክፍል መምህር የሆኑት አቶ ዘላለም ተስፋየ ናቸው። ''በመንግሥት እና በግል ሚዲያዎች ዘገባ ውስጥ ከፍተኛ የሆነ ልዩነት ነበር። ዘገባዎቹ ጽንፍ የያዙ ነበሩ። መካከል ላይ እውነታውን የሚያሳይ አልነበረም። ጠቅላይ ሚንስትሩ ወደስልጣን ከመጡም በኋላ ይህ ባህሪ እንዳለ ነው። የተቀየረ ነገር የለም።'' ይላሉ።•በኢትዮጵያውያን ተሰርቶ የአውሮፓውያንን ድጋፍ የሻተው ላሊበላ ምንም እንኳን ችግሮች ቢኖሩም ከላይ የተጠቀሱት ስኬቶች ከግምት ውስጥ በማስገባት ተስፋ ሊያስቆርጥ እንደማይገባ ዶ/ር አደም ይናገራሉ። ሚዲያውን አስረው የቆዩ ህጎችን መቀየር፣ ጠንካራ የሚዲያ ተቋማትን መገንባትና በራሳቸው እንዲቆሙ ማድረግ፣ ለጋዜጠኝነት ሙያ ትኩረት መስጠት እና ለጋዜጠኞች እና ለሚዲያ ተቋማት ተገቢውን የህግ ከለላ ማድረግ፣ የሚዲያ ካውንስል ማቋቋም ይደር የሚባሉ ጉዳዮች እንዳልሆኑ ተወያዮቹ በዝርዝር አስቀምጠዋል።
",https://www.bbc.com/amharic/news-47451771
6,ታንዛንያ በግድያ ጠርጥሬያቸዋለሁ ያለቻቸውን 65 ጠንቋዮች አሰረች,5 ማርች 2019,"



Image copyright
Barcroft Media/Getty Images

የታንዛንያ ፖሊስ እንዳስታወቀው ከጥንቆላ ጋር በተያያዘ  ቢያንስ 10 ህጻናት ተገድለዋል። ይህን ተከትሎም ፖሊስ 65 በጥንቆላ ስራ የተሰማሩ ግለሰቦችን በቁጥጥር ስር አውሏል። በታንዛንያ እና በአካባቢው ባሉ ሃገራት የሰውን የሰውነት አካላት ለጥንቆላ ተግባር ይጠቀሙባቸዋል። ይህም ሃብት ለማግኘት እድል ይፈጥራል የሚል እምነት አላቸው። ሃብት ለማግኘት ሲባልም ህጻናትን እያደኑ በመግደል ለጠንቋዮቻቸው ማቅረብ ወይም ደግሞ ሰውነታቸውን በውድ ገንዘብ መሸጥ የተለመደ ነው።•ቢቢሲ አማርኛ ወደ እናንተ መጥቷል•ኢኮኖሚያዊ ተቃውሞና ያስከተለው ውጤት አስሩ ህጻናት የተገደሉት በታንዛኒያ ደቡብ ምዕራብ  ንጆምቤ አካባቢ ሲሆን ቁጥራቸው በውል የማይታወቅ  ሌሎች ህጻናት ደግሞ በሰሜን ሲሙዩ ግዛት ተገድለዋል። ከሟቾቹ  ህጻናት መካከል የአምስት አመቱ ጉድላክ ሙፉጋሊ አንዱ ነው። በጠንቋዮች እንደተገደለ የተናገሩት ቤተሰቦቹ ለቢቢሲ በሰጡት ቃለ መጠይቅ ""የልጃችንን የወደፊት ህልሙን ነጠቁት"" ብለዋል።በጥንቆላው ስራ በተለይ ሰዎች በዋናነት ህጻናት ቆዳቸው ነጭ የሆኑና የፀሐይ ብርሃንን መቋቋም የማይችሉ (አልቢኒዝም) ካለባቸው ተመራጮች ይሆናሉ። •ኢትዮጵያውያን ዛሬም ከአለት አብያተ-ክርስትያናትን ያንፃሉ ይሁንና የተገደሉት 10 ህጻናት ይህ አይነት ተፈጥሮ እንደነበራቸው ማወቅ አልተቻለም። በታንዛንያ እንደዚህ አይነት ነገር የሚከሰተው ከ1400 ሰዎች መካከል አንዱ ላይ ብቻ ነው።የታንዛንያ የማህበረሰብ አንቂዎች (Activists) ድህነት ነጭ ቆዳ ያላቸው ህፃናትን መስዋዕት ማድረግ ሀብት ያመጣል የሚል የተሳሳተ እምነት መፍጠሩ ህጻናት ምንም በማያውቅት ጉዳይ በጨካኞች እየተገደሉና ሰውነታቸው ለነዚሁ ሰዎች የገቢ ምንጭ ሆኗል በማለት ድምጻቸውን እያሰሙ ይገኛሉ።ከታሰሩት ጠንቋዮች በተጨማሪ በተመሳሳይ ስራ የተሰማሩ ሌሎች ግለሰቦችም በቀጣይ በስራቸው ለመቀጠል ከመንግስት ፍቃድ መውሰድ እንዳለባቸው ዋና ኢንስፔክተር ስሞን ሲሮ ተናገረዋል።
",https://www.bbc.com/amharic/news-47451773
7,ጠቅላይ ሚኒስትር ዐብይ አህመድ በአንድ አመት ውስጥ ምን አከናወኑ?,4 ማርች 2019,"



Image copyright
EDUARDO SOTERAS

ጠቅላይ ሚኒስትር ዐቢይ አሕመድ በአዲስ አበባ ዩኒቨርሲቲ የሰላምና ደህንነት ጥናት ሶስተኛ ዲግሪያቸውን ይማሩ በነበረበት ወቅት ዮናስ አዳዬ( ፒ ኤች ዲ) የትምህርት ክፍሉ የአካዳሚክ ዳይሬክተር ነበሩ፤ የመመረቂያ ጽሁፋቸውንም በቅርበት ተከታትለዋል፡፡ለሶሰት ዓመታት በነበራቸው ቆይታ እያንዳንዱን ጊዜና ሰዓት በአግባቡ የመጠቀም መርህን ይከተሉ እንደነበር ያወሳሉ፡፡•ሃምሳ በመቶ የሚኒስትሮች ሹመት ለሴቶች ""ሰዓት በማክበር አንደኛ ናቸው፤ ሁልጊዜም መጀመሪያ የሚገኙት እሳቸው ነበሩ፤ ያኔ የሳይንስና ቴክኖሎጂ ሚኒስትር ነበሩ፡፡ ብዙ ጊዜ ፒ ኤች ዲ አራት ዓመት ይፈጃል፤ እርሳቸው ግን በዓለማቀፍ ደረጃ በተቀመጠው የሶስት ዓመት የጊዜ ገደብ  ውስጥ ነው ያጠናቀቁት፤ብስለታቸውን ያየሁት መጀመሪያ የጥናት መነሻ ሀሳባቸውን ሰያቀርቡ ነው፤ በእስልምናና ክርስትና ኃይማኖቶች ፍልስፍና ላይ ተመስርተው በአጋሮ አካባቢ የነበረውን ልምድ ነበር ያጠኑት፤ የመደመር ፍልስፍናን ያኔም ያንጸባርቁ ነበር "" ይላሉ፡፡አሁን ደግሞ ዐቢይ አህመድ ወደ ጠቅላይ ሚኒስትርነት ሥልጣን ከመጡ ዓመት ሊደፍን የተቃረበበት ጊዜ ነው፡፡እስካሁን ያሳለፏቸው ዓበይት ኢኮኖሚዊና ፖለቲካዊ ውሳኔዎች እያሳረፉት ባለው ተጽዕኖ ዙሪያ ዮናስ አዳዬን ጨምሮ የየዘርፉ ምሁራን ኃሳባቸውን አካፍለውናል፡፡ ፖለቲካበሰላምና ደህንነት ተቋም ጥናት መምህርና ተመራመማሪው ዮናስ አዳዬ(ፒ ኤች ዲ) እንደሚሉት የዐብይ ትልቁ  ስኬት ብዙ ሰው በተስፋ እንዲኖር ማድረጋቸው ነው፡፡""ያለጥፋታቸው ኃሳባቸው ስለተለየ ብቻ ጥፋተኛ፣ ወንጀለኛ፣ ነውጠኛ ተብለው የታሰሩ፣ ብሎም ለማመን የሚከብድ ግፍና መከራ ሲደርስባቸው የቆዩ በብዙ ሺህ የሚቆጠሩ ኢትዮጵያውያን ከእስር እንዲፈቱ ከማድረጋቸውም በላይ ካሁን በኋላም ይህ መሰል በደል እንደማይፈጸም የሚያሳዩ ማሻሻያዎችን ለማድረግ መነሳታቸው ትልቅ መልዕክት አለው፡፡"" ዜጎቸ በጎሳቸው፤ በማንነታቸውም ሆነ በቋንቋቸው ምክንያት እንዲሰደዱ መደረጉ ስህተት መሆኑን ማመናቸው ማንኛውም ኢትዮጵያዊ በፈለገበት ቦታ እንዲኖር መንገድ እንደከፈተም ይናገራሉ -ተመራማሪው፡፡



ለዲሞክራሲያዊ መብቶች መከበርና ያንን የሚያግዙ ተቋማትን ለማጠናከር በሚል በብሄራዊ ምርጫ ቦርድና በጠቅላይ ፍርድ ቤት ሹመት አሰጣጥ ያሳዩትን ቁርጠኝነትም ማጣቀሻ ያደርጋሉ፡፡ጠቅላይ ሚኒስትሩ ከጎሳ ፖለቲካ ይልቅ ሃገራዊ  ሲልም ክፍለ አህጉራዊ ፖለቲካ ማሰብ እንዲሚቻልም በተግባር አሳይተዋል ይላሉ፡፡""በኢትዮጵያና በኤርትራ መካከል ለሁለት አስርት ዓመታት የዘለቀውን የጠላትነት ስሜት በአጭር ጊዜ ውስጥ ወደ አስገራሚ የወዳጅነት መንፈስ መለወጣቸው ከፍተኛ ፖለቲካዊም ሆነ  በጋራ ጥቅም ላይ የተመሰረተ ኢኮኖሚያዊ ጥቅም ማስገኘቱ የማይቀር ነው "" ነገር ግን አሁንም ቢሆን ከፊታቸው የተጋረጡና በቶሎ ሊፈቱ የሚገባቸው ትላልቅ ፈተናዎች እንዳሉ ነው የሰላምና ደህንነት ጥናት መምህሩ ዮናስ አዳዬ(ፒ ኤች ዲ) የሚናገሩት፡፡""በየቦታው እያቆጠቆጠ ያለው የጎሳ ነውጠኝነት፣ ራሱ ኢህአዴግ ውስጥ ያለው መከፋፈል እንዲሁም በክልሎች እና በፌደራል መንግሥቱ መካከል ያለው ግልጽ ያልሆነ ግንኙነት አፋጣኝ ምላሽ የሚፈልጉ የወቅቱ አንገብጋቢ ችግሮች ናቸው፡፡""•የጠቅላይ ሚኒስትር ዐብይ አህመድ አዲስ ምዕራፍ  ተመራማሪው ዮናስ አዳዬ ችግሮቹን ለመቅረፍ ያግዛሉ ያሏቸውን የግል የመፍትሄ አቅጣጫዎችም አስቀምጠዋል፡፡"" ሰላምን በሰላማዊ መንገድ ማምጣት በሚባለው የፖለቲካ መርህ መሰረት ፣ ከመገንጠል ይልቅ መደራደርን መሰረት ያደረገ ውይይት ማድረግ፤ ኢሕአዴግን እንደአዲስ የማዋቀሩ ሂደትም በጣም ጥሩ ጅምር በመሆኑ ተጠናክሮ መቀጠል አለበት፡፡"" ብለዋል።""እንደአዲስአበባ፣ ሃዋሳ፤ ባህርዳርና መቀለ ያሉ ትልልቅ ከተሞች በፌደራል አስተዳደር ሥር ሆነው እያንዳንዱ ኢትዮጵያዊ በነጻነት እንዲኖር  ከዓመታት በፊት ታስቦ የነበረው ዕቅድ ሥራ ላይ መዋል አለበት ብዬ አስባለሁ፡፡"" በማለት የመፍትሔ አቅጣጫ ያስቀምጣሉ።• በ2018 ጎልተው የታዩት ጠቅላይ ሚኒስትር ዐብይ አህመድምጣኔ ኃብትፕሮፌሰር አለማየሁ ገዳ በአዲሰ አበባ ዩኒቨርሲቲ ኢኮኖሚክስ ትምህርት ክፍል መምህር ሲሆኑ በኢትየጵያና በአፍሪካ ኢኮኖሚ ዙሪያ የተለያዩ ጥናትና ምርምሮችን አካሂደዋል፡፡ጠቅላይ ሚኒስትር ዐቢይ ገና ከጅምሩ ሌብነት የበዛበትን ስርዓት ለመታገል መነሳታቸው ከፍተኛ መጠን ያለውን ሃብትን ከምዝበራ በመታደግ የኢኮኖሚው  ዕድገት ላይ ትልቅ ተጽዕኖ ማሳረፍ እንደሚችል ይገልጻሉ፡፡ ‹‹ሌብነት ቀላል ከሆነ አምርቶ ከማደግ ይልቅ ሁሉም ያን አጭር መንገድ እየተከተለ በአቋራጭ ይሄዳል ፤የሚሰርቅ እንጂ የሚያምርት አይኖርም፤ ይህ ሂደት ደግሞ  የሀገርን ኢኮኖሚ የማውደም አቅም ስለሚኖረው ከሌብነት ይልቅ ሰርቶ የመለወጥን ስሜት ለመፍጠር ይህ ውሳኔያቸው በጣም የሚደገፍ ነው፡፡›› ይላሉበከባድ ብድር አዋጭነታቸው በአግባቡ ሳይጠና  በየቦታው በግዙፍ ፕሮጀክቶችና ግንባታዎች ያለቅጥ የተለጠጠው ኢኮኖሚ  ‹ድንገት አዘቅት ውስጥ ሊከተን ይችላል› የሚል ስጋት ለዓመታት እንደነበራቸውና በየመድረኩ ሲናገሩ እንደነበር ያወሳሉ ፕሮፌሰር አለማየሁ፡፡በምክንያትነት የሚያሰቀምጡት ደግሞ ከጠቅላላ የሃገሪቱ ምርት 10 በመቶ የነበረው የኢንዱስትሪ ዘርፍ ድርሻ በቅርቡ 20 በመቶ ደረሰ ቢባልም  አብላጫውን ቦታ የያዙት የግንባታ ሥራዎች እንጂ የፋብሪካዎች መስፋፋት አለመሆኑን ነው::



‹‹ጠቅላይ ሚኒስትሩ ወደ ሥልጣን የመጡት ሃገሪቱ በብድር ዕዳ ተዘፍቃ ግራ በተጋባችበት ወቅት በመሆኑ ካሁን በኋላ በከፍተኛ ብድር እየተለጠጡ የሚሰሩ ነገሮችን ለማቆም ወሰኑ፤ ከእርሳቸው በፊት የተጀመሩት ፕሮጀክቶች ደግሞ አዋጭነታቸው በአግባቡ ሳይጠና በሌብነት ዕቅድ ውስጥ ገብተው፤ ባልተቀናጀም የሥራ አካሄድ የሚመሩ  ስለነበሩ  ገና ተገንብተው እንኳን ሳይጠናቀቁ   የመክፈያ ጊዜያቸው ይመጣ ነበር፡፡ ስለዚህ ብድሩን በረጅም ጊዜ ለመክፈል የማግባባት ሥራ ሰርተው ተቀባይነት አግኝተዋል›› ይላሉ።እንደ ባለሙያው ኢትዮጵያ በየዓመቱ 17 ቢሊዮን ዶላር አካባቢ የሚያወጣ ምርት ስታስገባ ወደ ውጪ ከምትልከው የምታገኘው ገቢ ግን 3 ቢሊዮን ዶላር ብቻ ነው፡፡ይህን ክፍተት መሙላት በጣም አስቸጋሪ በመሆኑ ሳቢያ የውጭ ምንዛሬ የመጠባበቂያ ክምችቷ ብዙ ጊዜ የተመናመነ ነው፡፡ "" ዐቢይ ሲመጡም የነበራት መጠባበቂያ ከአንድ ወር በላይ ምርት ማስገባት የማትችልበት፤ ከዚያ እየቀነሰ በሄደ ቁጥር ደግሞ እንደመድሃኒት፤ ነዳጅ ያሉ  አቅርቦቶችን አደጋ ውስጥ የሚከት በመሆኑ ቢያንስ የሁለት ወራት ክምችት አስገኝተዋል፡፡ ""የውጭ ኢንቨስትመንትንም አዲስ ዕይታ ፈጥረውታል፤ ልማት ማለት ለባሃብቶች ቦታ እንዲያለሙ ከመስጠት በዘለለ ሰዉንም ማልማት እንደሆነ ለማሳየት እንደቻሉ ይገልፃሉ፡፡እንደማሳያም ከ25 ሺህ በላይ ለሚሆኑ ሰዎች የሥራ ዕድል እንደሚፈጥር  ነገር ግን ነዋሪዎችን እንደማያፈናቅል የተነገረለትን የለገሃሩን  ፕሮጀክት ከሚጠቅሷቸው አንዱ ናቸው፡፡በፕሮጀክቱ ኢትዮጵያም የ27 በመቶ ድርሻ መውሰዷ ስለውጭ ኢንቨስትመንት  የነበረውን አመለካከት መዋቅራዊ በሆነ መንገድ እንደሚለውጥ እምነት አላቸው፡፡•የሴቶች መብት ታጋይዋ ወይዘሮ መዓዛ አሸናፊ ማን ናቸው? "" ድክመት ""ዓለማቀፍ ተቋማትም ሆነ የውጭ ሃገራት ለብድር ሲጠየቁ ከዓለም ባንክና ከዓለማቀፉ የገንዘብ ተቋም ጋር በትብብር የሚሰራ መርሃግብር መኖሩን እንደሚጠይቁ ነው የኢኮኖሚክስ መምህሩ ፕሮፌሰር አለማየሁ ገዳ የሚገልጹትእነርሱ ደግሞ የመንግሥትን ግዙፍ ኩባንዎች ወደግል ማዞርን እንደቅድመ ሁኔታም እንደግዴታም ያስቀምጣሉ፡፡ጠቅላይ ሚኒስትሩም  በመንግሥት ይዞታ ሥር የነበሩ  የልማት ድርጅቶችን ለግል ኩባንያዎች ክፍት እንዲሆን መወሰናቸው ከዚህ ጋር ሊያያዝ እንደሚችል ቢናገሩም ከዚያ መቅደም የነበረባቸው መደላድሎች ነበሩ ይላሉ፡፡‹‹የውጭ ኦኮኖሚ በዋናነት  በግል ዘርፍ የሚመራ ነው ፤ እኛ ጋር ግን የተጠናከረ አይደለም ፤ ስለዚህ መጀመሪያ መንግሥት ራሱ  ከሃገር ውስጥ የግል ተቋማት ጋር በጥምረት መስራት አለበት፤ ከዚያ በተጨማሪ ደግሞ ወደ ግል የሚዛወሩበት መሰረታዊ መርህ ፍትሃዊ የውድድር ሜዳን ፈጥሮ የተሳለጠ አካሄድ ማበጀት ስለሆነ ፍትሃዊነቱን የሚዳኝ  አካል መቋቋም  አለበት ካለበለዚያ  ከመንግስት የበላይነት(ሞኖፖሊ) ወደ ግለሰቦች የበላይነት( ሞኖፖሊ) ነው የሚሄደው፤ የግለሰብ ኢኮኖሚ ደግሞ  በየትኛውም ዓለም ተጠያቂ አያደርግም፡፡›› የሚሉት ባለሙያው አክለውም ‹‹ለምሳሌ ኢትዮ ቴሌኮምን ብንወስድ ገዢው ድርጅት አገልግሎቱን የሚሰጠው በብር ስለሆነ የውጭ ምንዛሬ እጥረቱንም ቢሆን  ለአጭር ጊዜ እንጂ በዘላቂነት አይቀርፈውም፡፡የኢትዮጵያ አየር መንገድም ቢሆን አሁን በመቶኛ የሚያገኘው ትርፍ ከአሜሪካ  ሰባት ግንባር ቀደም አየር መንገዶችም  በላይ ነው›› ይላሉ፡፡ፕሮፌሰሩ የዐቢይና የመንግሥታቸው መሰረታዊ ድክመት ነው የሚሉት ደግሞ በህግና በፖለቲካው ዘርፉ ያደረጓቸውን ዓይነት ማሻሻያዎችም ሆነ ምክረ ሃሳቦችን በኢኮኖሚው አለማካሄዳቸውን ነው፡፡•የጠቅላይ ሚኒስትር ዐብይ አህመድ አዲስ ምዕራፍ  "" ኢኮኖሚውን ተቋማዊ በሆነ መንገድ ለማደራጃት  ነጻ የሆኑ ባለሙያዎችን  ሰብስበው የኢኮኖሚው ፍኖተ ካርታ እንዴት መሆን አለበት ብለው አላማከሩም፤ዕቅዱን የሚነድፈውና የሚያስፈጽመው  ባለሞያው እንዲሆን  የምጣኔ ሃብት ጉዳይ የአማካሪ ቡድን መቋቋም አለበት፤ የእስካሁኑን አፈጻጸም ቢባል የሚለካው በሆነ የጊዜ ገደብ ውስጥ ለማሳካት ከተያዘው እቅድ አንጻር እንደመሆኑ እርሳቸውን ከዚህ አንጻር ለመግምገም የሚያስችል የሰማነው ዕቅድ  የለም፡፡"" በማለት ይገልፃሉ እናም ሥልጣን ላይ ከመጡ እጭር ጊዜ ቢሆንም ስራ አጥነትን ለመቀነስ፤ የግብርና ምርታማነትን ለማሳደግና ብዙ ጉልበት የሚፈልጉ የተፈበረኩ ምርቶችን በማምጣት ብዙሃኑን ተጠቃሚ ያደረገ ስር ነቀል ለውጥ ለማምጣት ለኢኮኖሚው ካለፈው የተሻለ ጊዜ እንዲሠጡ ይመክራሉ፡፡
",https://www.bbc.com/amharic/news-47437631
8,አእምሯችን ሲጎዳ ልባችን ይሰበር ይሆን?,5 ማርች 2019,"



Image copyright
Getty Images

በጣም አሳዛኝ ከሆነ አጋጣሚ በኋላ ልባችን ሊጎዳ ይችላል። ይህን የሚፈጥረው ደግሞ አእምሯችን እንደሆነ የዘርፉ ተመራማሪዎች ይናገራሉ።የስዊዘርላንድ ተመራማሪዎች 'የተሰበረ ልብ ምልክቶች' (ብሮክን ኸርት ሲንድረም) የተባለው ያልተለመደ የልብ በሽታ ያለባቸውን ሰዎች ሲያጠኑ ቆይተዋል።ይህ የልብ መድከም ድንገተኛ ሲሆን ብዙ ጊዜ ሰዎች በጥልቅ ሀዘን ሲወድቁና የሚያስጨንቅ ጊዜ ላይ ሲሆኑ ይከሰታል።• በሰው ክፋይ ሕይወት መዝራት - የኩላሊት ንቅለ ተከላ• በኢትዮጵያ ለካንሰር ተጋላጮች እነማን ናቸው? ምንም እንኳን ጉዳዩ በትንሹ የተጠና ቢሆንም የአውሮፓው የልብ መፅሄት ለአእምሮ ለጭንቀት መልስ የሚሰጥበት መንገድ ጋር እንደሚገናኝ ይጠቁማል።ትንፋሽ ማጣት እና ህመምበሽታው ያለባቸውን ሰዎች ልብ በማመላከት በሌላ ስሙ 'ታኮትሱቦ ሲንድረም' ተብሎ የተሰየመው ይህ የልብ በሽታ በድንጋጤም ሊከሰት ይችላል።በደም ትቦ መደፈን ምክንያት ከሚመጣው የልብ ድካም የተለየ ቢሆንም እንደ ትንፋሽ መቋረጥ እና የደረት ህምም አይነት ተመሳሳይ ምልክቶችን ያሳያል።ብዙ ጊዜ አሳዛኝ ክስተቶች የበሽታው መንስኤ ሲሆኑ እንደ ሰርግ እና አዲስ ሥራ ማግኘትን የመሳሰሉ የደስታ ሁኔታዎችም የበሽታው መነሻ ሊሆኑ ይችላሉ።ህመሙ ጊዜያዊ ሆኖ የልብ ጡንቻ ከቀናት፣  ከሳምንታት ወይም ከወራት በኋላ ወደ ጤነኛ ሁኔታው ሊመለስ ይችላል። ለአንዳዶች ግን ህመሙ ገዳይ የሚሆንበት አጋጣሚ አለ።'ብሮክን ኸርት ሲንድረም' እንግሊዝ ውስጥ በዓመት 2500 ሰዎችን ያጠቃል ተብሎ ይታሰባል።ትክክለኛ መንስኤው ባይታወቅም ተመራማሪዎች ከልክ ያለፈ እንደ 'አድሬናሊን' የመሳሰሉ የጭንቀት ሆርሞኖች በአካላችን ውስጥ መመረት ምክንያቱ ነው ይላሉ።


Image copyright
Getty Images

ምስጢራዊነትዶ/ር ጀሌና ግሃደሪ እና አጋሮቹ በዙሪክ ዩኒቨርሲቲ ሆስፒታል በ 'ብሮክን ኸርት ሲንድሮም' የተጠቁ 15 ህሙማንን አእምሮ አጥንተዋል።የህሙማኑ የአእምሮ ምስሎች ከ 39 ጤነኛ ሰዋች ጋር ሲነፃፀሩ ጉልህ ልዩነት አሳይተዋል።• ""ወንዶች በጡት ካንሠር እንደሚያዙ አላውቅም ነበር"" • ልብ የረሳው አውሮፕላን በሽታው ባለባቸው ሰዎች ላይ፤ ንቁ ሆኖ ስሜቶችን በሚቆጣጠረው የአእምሮ ክፍል እና ምንም ሳያስብ እንደ ልብ ምት ያሉ አካላዊ እንቅስቃሴዎችን በሚቆጣጠረው ክፍል መካከል አነስተኛ ተግባብቶ የመስራት ችግር ይስተዋላል።እነዚህ ሁለት የአእምሮ ክፍሎች አካላችን ለጭንቀት ምላሽ የሚሰጥበትን መንገድ ይቆጣጠራሉ ተብሎ ይታመናል።""ስሜቶች የሚብሰለሰሉት አእምሮ ውስጥ ነው። ስለዚህ በሽታው አእምሮ ውስጥ ጀምሮ ወደ ልብ ይወርዳል"" በማለት ዶ/ር ግሃድሪ ያስረዳሉ።በሽታው እንዴት እንደሚጀምር እና እንዴት እንደሚበረታ እስካሁን በውል አይታወቅም። ለዚህም የበለጠ ጥናት መደረግ አለበት። ህመምተኞቹ በበሽታው ከመያዛቸው በፊት ወይም ልክ በበሽታው መያዝ ሲጀምሩ የሚያሳይ የአእምሮ ምስል አልተገኘም።ስለዚህም ተመራማሪዎቹ የአእምሮ ክፍሎቹ አለመግባባት በሽታውን ይፍጠረው ወይም በሽታዉ አለመግባባቱን ይፍጠር ለማወቅ ተቸግረዋል።
",https://www.bbc.com/amharic/news-47451865
9,ጋና ውስጥ ማርፈድ ባህል ብቻ ሳይሆን ግዴታ ነው,5 ማርች 2019,"



Image copyright
AFP

የጃፓኑ የኦሎምፒክ ጉዳዮች ሚኒስትር ዮሺታካ ሳኩሩንዳ የፓርላማ ስብሰባ ላይ ሶስት ደቂቃ በማርፈዳቸው በህዝብ ፊት ወጥተው ይቅርታ እንዲጠይቁ ተደርገው ነበር። እንደ ጋናውያን ሚኒስትሮች የማርፈድ ልማድ ቢሆን ግን ከስራቸው እስከመባረር ሊያደርሳቸው ይችል ነበር ማለት ነው።ደግነቱ ጋና ውስጥ ማርፈድ ምንም ማለት አይደለም። እንዳውም ማንኛውም ሰው ሆነ የመንግሥት ሃላፊዎች እስከ 40 ደቂቃ ድረስ እንዲያረፍዱ ይጠበቅባቸዋል ትላለች የቀድሞዋ ሚኒስትር ኤሊዛቤት ኦሄኔ።• የጋና ቅንጡ የሬሳ ሳጥኖች• ከጋና የፈጠራ ሥራዎች ጀርባ ያለው ሥራ ፈጣሪ''እኔ ሚኒስትር በነበርኩበት ወቅት በስብሰባዎች ላይ በሰአቱ ብገኝም አብዛኛዎቹ ባለስልጣናት አርፍደው ነው የሚመጡት። እንደውም እኔ ሰአቴን አክብሬ በመምጣቴ ይገረሙ ነበር።'' ''ሁሌም ቢሆን ፕሬዝዳንቱ በአሰታቸው ቢገኙ ምናልባት የባለስልጣኖቻቸውን አስተሳሰብ መቀየር ይችሉ ነበር ብዬ አስባለሁ።'' ትላለች።የአሁኑ የጋና ፕሬዝዳንት ናና አዶ ዳንክዋ አኩፎ አዶ የሃገሬውንና የባለስልጣኖቻቸውን የሰአት አጠቃቀም ለመቀየር ቃል ገብተው ነበር። እንደውም እራሳቸው ምሳሌ በመሆን ነገሮችን ለመቀየር ቢሞክሩም ነገሩ እንዲህ በቀላሉ የሚፈታ ሆኖ አላገኙትም።ፕሬዝዳንቱ በተባለው ሰአት በስብሰባዎች ላይ ቢገኙም ሚኒስትሮቻቸው ማርፈዳቸውን ማቆም አልቻሉም። 


Image copyright
Getty Images

ነገሮችን ይበልጥ ከባድ የሚያደርገው ደግሞ ትላለች የቀድሞ ሚኒስትሯ፤ ''በቀጠሮ ሰአት ካለመገኘት አልፎ የተያዙ ቀጠሮዎች በተባለላቸው ሰአት መጠናቀቅ አለመቻላቸው ነው።''  • ኢትዮጵያዊቷ የኮፊ አናን ዋና ረዳት '' ከጠዋቱ 3 ሰአት መጀመር ያለበት የቤተክርስቲያን ዝግጅት ለመታደም አብዛኛው ሰው ከ30 እስከ 1 ሰአት አርፍዶ ነው የሚመጣው። በዚህ ምክንያት ዝግጅቶቹ በስንት ሰአት እንደሚጠናቀቁ ማወቅ እጅግ ከባድ ነው። ''  ትላለች።በአንድ ወቅትም ከጠዋቱ አራት ሰአት የጀመረው አምልኮ ዝግጅት ከቀኑ ዘጠኝ ሰአት ላይ መጠናቀቁን ታስታቀውሳለች።   
",https://www.bbc.com/amharic/news-47438133
10,"""አንድ አትሌት በህይወቱ የሚያስደስተው የአለም ሪከርድን መስበር ነው"" ዮሚፍ ቀጀልቻ",5 ማርች 2019,"



Image copyright
Getty Images

አሜሪካ ቦስተን ውስጥ በተካሄደ የአንድ ማይል (1.6 ኪሎ ሜትር) የቤት ውስጥ ውድድር ከ22 ዓመታት በፊት በሞሮኳዊው አትሌት ሂሻም አልገሩሽ ተይዞ የነበረውን ሪከርድ ኢትዮጵያዊው አትሌት ዮሚፍ ቀጀልቻ ሰብሮታል። ከትላንት በስቲያ እሁድ እለት በተደረገው በዚህ የቤት ውስጥ ውድድር 3፡47፡01 በመግባት ሪከርዱን አሻሽሏል። በዚህ ውድድር ላይ አሜሪካዊው ጆኒ ግሬጎሬክ 3፡49፡98 በመግባት በሁለተኛነት አጠናቋል። •""ሥልጣን ለደም ግፊት አጋልጦኛል"" ኃይሌ ገብረሥላሴ ""ሪከርድ መስበር በጣም ደስ ይላል፤ አንድ ሰው የሚሮጠው የሆነ ነገር ለማግኘት ነው።"" የሚለው አትሌቱ ለሯጭም ከፍተኛ ደረጃ እንደሆነ ይናገራል። ""አንድ አትሌት በህይወቱ የሚያስደስተው ነገር ኦሎምፒክ ማሸነፍና የአለም ሪከርድ መስበር ነው።  ስለዚህ በጣም ደስ ብሎኛል።"" በማለት ለቢቢሲ ገልጿል።•አልማዝ እና ፋራህ ከመጨረሻ ተፋላሚዎች መካከል ናቸውሪከርድ በመስበሩ የሚያገኘው ገንዘብ ምን ያህል እንደሆነ ከቢቢሲ ለቀረበለት ጥያቄም ከዚህ ቀደም ሪከርድ የሚሰብር የሚያገኘውን ያህል እንደሆነ ተናግሯል።  በአልግሩሽ ተይዞ የነበረውን ሬከርድ በአንድ ደቂቃ በአርባ አራት ሰከንዶች ያሻሻለው ዮሚፍ በሶስተኛው ሙከራ ሪከርድ መስበር እንደቻለም ተዘግቧል። •ኤኤንሲ የአትሌቲክስ ፌዴሬሽኑን ውሳኔ 'ዘረኛ' ነው አለየ21 አመቱ ዮሚፍ ከሶስት ሳምንታት በፊት ኒውዮርክ ውስጥ በተመሳሳይ ርቀት ውድድር ያደረገ ሲሆን፤ በወቅቱም በ0.01 ሴንቲ ሰከንድ ምክንያት ሪከርዱን ሳይሰብር ቀርቷል። በወቅቱ ስለነበረው ስሜትም አትሌቱ ለቢቢሲ ተናግሯል "" ያኔ በጣም ተሰምቶኝ ነበር፤ ውድድሩን ስጨርስ ዝቅ ብየ ቢሆን ኖሮ ሪከርዱን እሰብረው ነበር።"" የሚለው አትሌቱ በቀጣይነትም  ረጅምና መካከለኛ ርቀት የመሮጥ እቅድ እንዳለው ተናግሯል። ""ትልቁ ሀሳቤ ከቤት ውጭ በአምስት ሺ ሜትር ሪከርድ መስበር ወይም ፈጣን ሰአት ማስመዝገብ እፈልጋለሁ"" ብሏል። ዮሚፍ ያስመዘገበው ሰአት በኢትዮጵያም ውስጥ ፈጣኑ ሲሆን ይህም በአማን ወቴ 3፡48፡60 ተይዞ የነበረውን አሻሽሎታል ማለት ነው።
",https://www.bbc.com/amharic/news-47453413
