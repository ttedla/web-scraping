ደረጃ,ርዕስ,ቀን,ዜና,ድረ-ገጽ
1,"""የግንቦት 20 ታሪካዊነት አጠያያቂ አይደለም"" ፕሮፌሰር ገብሩ ታረቀ",29 ሜይ 2019,"



Image copyright
ALEXANDER JOE

ግንቦት 20 እንደዘንድሮ አከራካሪ የሆነበት ጊዜ ያለ አይመስልም። በዓሉ አምባገነኑ የደርግ ሥርዓት የተወገደበትና ኢትዮጵያ ወደዲሞክራሲ ሥርዓት የተሸጋገረችበት ዕለት በመሆኑ በድምቀት መከበሩ መቀጠል አለበት የሚሉት እንዳሉ ሁሉ፤ ይህ ቀን ወንድም ወንድሙን ገድሎ ሥልጣን የያዘበት ዕለት ነው፤ ወደሥልጣን የመጣውም ሌላ አምባገነን ሆኖ እንዴት ክብረ በዓል ይሆናል የሚሉም አሉ። በሰሜን አሜሪካ የትግራይ ተወላጆች ማኅበር ፕሬዝዳንት አቶ አሉላ ሰለሞን በዓሉን ማክበር አለብን ከሚሉት ወገን ናቸው። ምክንያታቸውን ሲጠቅሱም የነበረው የእርስ በእርስ ጦርነት አብቅቶ የኢትዮጵያ ሕዝብ ወደ ሰላም የተሻጋገረበት ነው ይላሉ።አክለውም ""ኢትዮጵያ እንደ አገር ወደአዲስ ፖለቲካዊ ምዕራፍ የተሸጋገረችበት ነው የሚለውን አብዛኛው ሰው ይስማማበታል። ተከትሎ በመጣው ፖለቲካዊ ሥርዓት ስምምነት ባይኖርም መሠረታዊ በሆኑ እውነታዎች መለያየት የሚቻል አይመስለኝም"" በማለት ያለው የፖለቲካ ልዩነት እንደተጠበቀ ሆኖ፤ ቀኑ መከበር አለበት ይላሉ።• ""ጥቃት የደረሰባት ሴት ከግንኙነቱ ለመውጣት 10 ዓመት ይፈጅባታል""• ከሰላሳ በላይ የጴንጤ ቆስጣል አማኞች አሥመራ ውስጥ ታሰሩ • ኮሎኔል መንግሥቱ ለህፃናት አምባ ልጆች ደብዳቤ ላኩአቶ አሉላ በዓሉ መከበር የለበትም የሚሉ ወገኖችንም ሀሳብ አከብራለሁ ያሉ ሲሆን፤ ሁሉም በግንቦት 20 ድል ደስተኛ እንደማይሆን አንደሚረዱም ሳይጠቅሱ አላለፉም።በአገሪቱ የፕሬስ ነፃነት ባልነበረበት ወቅት በግንቦት 20 የተገኘው ድል ለፕሬሱ ነፃነት የሰጠ ዕለት መሆኑንም ይጠቅሳሉ።በሂደት ፕሬሱም ሆነ ዲሞክራሲው ማደግ በነበረበት መጠን አላደገም የሚለው ሌላ መነጋገሪያ ርዕስ ሆኖ የሚቆይ ነው የሚሉት አቶ አሉላ፤ በታሪክ ግን ነፃ ፕሬስ በኢትዮጵያ ውስጥ የመጣበት መሆኑ እንደማይካድ ይጠቅሳሉ።ጋዜጠኛና በፖለቲካዊ ጉዳዮች ላይ የሚጽፉት አቶ ደጀኔ ተሰማ በበኩላቸው፤ ግንቦት 20 ''አምባገነን መንግሥት ተገርስሶ ሌላ አምባገነን መንግሥት ወደሥልጣን የመጣበት ቀን ቢሆንም በዚህኛው መንግሥት ለውጦች እንደመጡ እረዳለሁ'' ይላሉ።ደርግ መስከረም 2 ብሎ ሲያከብረው በነበረው በዓል እና ኢህአዴግ ግንቦት 20 ብሎ በሚያከብረው በዓል መካከል ምንም አይነት ልዩነት አይታየኝም የሚሉት አቶ ደጀኔ፤ ደርግ መሬት ላረሹ የሚለው የሕዝብ ጥያቄ መመለስ መቻሉን አስታውሰው፤ የግንቦት 20 ድልን ተከትሎ የመጣ ለውጥ ቢኖርም የለውጡ ተጠቃሚ የሆኑት ''ድሉ የኛ ነው የሚሉት ወገኖች ናቸው'' ይላሉ። የቀድሞው ግንቦት 7 አርበኞች ግንባር አመራር የነበሩት አቶ ኤፍሬም ማዴቦ ደግሞ በዓል የሚከበረው ለሕዝብ ነው፤ ሕዝብ ካላከበረው አልተቀበለውም ማለት ነው ስለዚህ መከበር የለበትም ባይ ናቸው።""ትንሽ ልጅ እያለሁ መስከረም 2 ይከበር ነበር"" የሚሉት አቶ ኤፍሬም፤ ይህ የፊውዳሉ ሥርዓት የተገረሰሰበት በዓል በመሆኑ ትልቅ በዓል ነበር ይላሉ። ሕወሐት ሥልጣን ሲይዝ ይህንን በዓል ማክበር አቁመን እነሱ የገቡበትን ቀን ማክበር ጀመርን በማለት፤ ኢትዮጵያ ባለፉት 20 ዓመታት ያለፈችበትን ሁኔታ ማሳያ በመሆኑ ""የሚፈጥርብኝ ስሜት ጥሩ አይደለም"" ይላሉ።አቶ ኤፍሬም ""ኢትዮጵያ አሁን ካለችበት የለውጥ ሂደት ራሳቸውን አግልለው አሁንም የሚያስቡት ኢትዮጵያን ወደኋላ መመለስ ነው"" ይላሉ። አክለውም ""እነሱ የቆሙለትን ዓላማና አሁንም የሚታገሉለትን ዓላማ ስመለከት መከበር የለበትም እላለሁ"" በማለትም ሀሳባቸውን ይቋጫሉ።ፕሮፌሰር ገብሩ ታረቀ በበኩላቸው የ17 ዓመቱ ጦርነት የአንድ እናት ልጆች የተጋደሉበት፤ የተዋደቁበት ጦርነት ነው ይላሉ። በዓሉ መድፍ እየተተኮሰ መከበሩ ""ከመጀመሪያውም ደስ አላለኝም"" በማለት፤ ወደፊትም መከበር ካለበት እስከዛሬ ይከበር እንደነበረው መሆን የለበትም ሲሉ ምክራቸውን ይሰጣሉ። ፕሮፌሰር ገብሩ ግንቦት 20 እንደ በዓል ባይቆጠርም ታሪካዊነቱ አጠያያቂ አይደለም ይላሉ።አቶ ደጀኔ በበኩላቸው ግንቦት 20 ልንጠየፈውም ሆነ ልናወድሰው የሚገባ ቀን አይደለም የሚል ሃሳብ ይሰነዝራሉ። 
",https://www.bbc.com/amharic/48442224
2,'መንፈስ ቅዱስ' ከቅጣት የጋረደው አሽከርካሪ,29 ሜይ 2019,"



Image copyright
Viersen District Police

ጀርመን ውስጥ ነው። አንድ ሾፌር መንዳት ከሚገባው ፍጥነት በላይ እየከነፈ ሲጓዝ፤ በትራፊክ ፖሊስ ካሜራ እይታ ውስጥ ይገባል።ጀርመን ውስጥ ከፍጥነት ወሰን በላይ ማሽከርከር 105 ዩሮ (2600 ብር ገደማ ) ያስቀጣል። ትራፊክ ፖሊሶችም ግለሰቡን ለመቅጣት የደህንነት ካሜራውን ሲመለከቱ ያልጠበቁት ገጠማቸው።የግለሰቡ መኪና ፊት ለፊት አንዲት ነጭ እርግብ ትበራለች። እርግቧ ትበር የነበረው በሾፌሩ መቀመጫ ትክክል ስለነበረ የግለሰቡን ማንነት መለየት አልተቻለም። ፖሊሶቹም እርግቧ ""የመንፈስ ቅዱስ አምሳያ ናት"" ብለው፤ ግለሰቡን ላለመቅጣት ወሰኑ።ፖሊሶቹ እርግብ በመጽሐፍ ቅዱስ ውስጥ መንፈስ ቅዱስን መወከሏን አጣቅሰው፤ ለግለሰቡ ከለላ ስለሰጠችው ከቅጣት ተርፏል ብለዋል።• ተዓምራዊቷ ቅድስት ማርያም ውቕሮ ገዳም• ደቡብ ኮሪያዊው ፓስተር በአስገድዶ መድፈር ወንጀል ታሰሩ""ግለሰቡ በእርግብ አምሰያ የተላከለትን መልዕክት ተረድቶ ከዚህ በኋላ የፍጥነት ወሰን አይጥስም ብለን ተስፋ እናደርጋለን"" ሲሉም ፖሊሶች ተናግረዋል።ግለሰቡ ያሽከረክር የነበረበት ጎዳና የፍጥነት ወሰን በሰዓት 34 ኪሎ ሜትር ሲሆን፤ እሱ ግን በ54 እየነዳ ነበር።ፖሊሶቹ መቅጣት ፈልገው የነበረው ግለሰቡን ብቻ ሳይሆን እርግቧንም ጭምር ነበር። ""እርግቧ እጅግ በፍጥነት በመብረሯ ልንቀጣት ፈልገን ነበር። ግን የት ለመድረስ እንደምትከንፍ ስላላወቅን ይቅር ብለናታል"" ብለዋል።
",https://www.bbc.com/amharic/48442484
3,ማርክ ዙከርበርግ ከፌስቡክ ኃላፊነቱ እንዲነሳ ሊጠየቅ ይችላል,30 ሜይ 2019,"



Image copyright
Reuters

ዛሬ በሚካሄደው የፌስቡክ ዓመታዊ ጉባዔ ላይ ማርክ ዙከርበርግ ከፌስቡክ አስተዳዳሪነት እንዲነሳ ምርጫ ይደረጋል ተብሎ ይጠበቃል።ማርክ ዙከርበርግ የፌስቡክ የቦርድ ዳይሬክተሮች ኃላፊና የፌስቡክ አስተዳዳሪም ነው። ከኃላፊነቱ እንዲነሳ የሚፈልጉ አካላት፤ ማርክ በተቋሙ አስተዳደር ላይ ብቻ እንዲያተኩር ይፈልጋሉ።ማርክ በድርጅቱ 60 በመቶ ድርሻ ስላለው በምርጫው ሊሸነፍ የሚችልበት እድል ጠባብ ነው። ሆኖም ሌሎች የድርጅቱ ባለድርሻዎች ስለአመራር ብቃቱ ምን እንደሚያስቡ የሚታይበት ምርጫ ይሆናል።• ፌስቡክ የተጠቃሚዎችን ግላዊ መረጃ መበርበሩን አመነ• ፌስቡክን ለልጆች?ማርክ እንዲነሳ ከሚፈልጉት መካከል ከድርጅቱ ወደ ሰባት ሚሊየን ዶላር ገደማ ድርሻ ያለው 'ትሪለም አሴት ማኔጅመንት' ይገኝበታል።የ'ትሪለም አሴት ማኔጅመንት' ምክትል ፕሬዘዳንት እንዳሉት፤ አሁን ማርክ በሁለት ሥራ ተጠምዷል። ማርክ በድርጅቱ አስተዳደር ላይ ብቻ እንዲያተኩርና የቦርድ ኃላፊነቱን ቦታ ሌላ ሰው መሸፈን አለበት። እንደምሳሌ የጠቀሱት ቢል ጌትስ የማይክሮሶፍት ፈጣሪ እንጂ የቦርድ ኃላፊ አለመሆኑን ነው። ማርክም ተመሳሳይ እርምጃ ከወሰደ እሱና ሌሎችም የድርጅቱ ባለድርሻዎች ተጠቃሚ እንደሚሆኑ አክለዋል።በያዝነው ወር ማርክ ከፌስቡክ ኃላፊነት እንዲነሳ በቀድሞው የፌስቡክ ደህንነት ክፍል ኃላፊ አሌክስ ስታሞስ መጠየቃቸው ይታወሳል። ማርክ ፌስቡክ ውሰጥ ""ከፍተኛ ኃይል አለው"" ብለው ነበር።• ፌስቡክ ሦስት ቢሊዮን አካውንቶችን አገደከዚህ ቀደም ማርክ የአስተዳደር ቦታው ላይ መቀመጡ ተገቢ እንደሆነ ሲናገር ተደምጧል።""እንደፌስቡክ ያለ ዓለም ላይ ታይቶ የማይታወቅ ነገር ሲጀመር ስህተቶች ሊፈጠሩ ይቸላሉ። ከስህተታችን እየተማርን መሆኑን ሰዎች እንዲገነዘቡ እፈልጋለሁ"" ብሎም ነበር።
",https://www.bbc.com/amharic/48456099
4,በምዕራብ ኦሮሚያ ስድስት ሰዎች መገደላቸው ተሰማ,29 ሜይ 2019,"




ሰኞ አመሻሽ ላይ በምዕራብ ኦሮሚያ ቄለም ዞን በመከላከያ ሠራዊት አባላት ላይ ተወረወረ በተባለ የእጅ ቦንብ ቢያንስ የስድስት ሰዎች ሕይወት ማለፉ ተነገረ። በጉዳዩ ላይ ያነጋገርናቸው የአካባቢ ነዋሪዎችና ባለስልጣናት ቦንብ መወርወሩን ለቢቢሲ አረጋግጠው ፍንዳታውን ተከትሎ ያገጠመ ጉዳትን በተመለከተ የተለያየ ሃሳብ ሰጥተዋል። የቄለም ዞን፣ የዞን ጽሕፈት ቤት ፐብሊሲቲ ኃላፊ አቶ ሐምዛ አብዱልቃድር አደጋው የደረሰው በዞናቸው አንጪሌ ወረዳ ሙጊ 02 ቀበሌ የሚባል ቦታ ላይ መሆኑን ተናግረዋል።ሰኞ አስር ሰዓት አካባቢ የኦነግ ሸኔ አባላት በመከላከያ ሠራዊት አባላት ላይ የደፈጣ ጥቃት መፈፀማቸውን የሚናገሩት ኃላፊው የወረወሩት ቦንቡ ፈንድቶ በአካባቢው የሚገኙ ስድስት ሰዎች መሞታቸውን አስረድተዋል። • ""የግንቦት 20 ታሪካዊነት አጠያያቂ አይደለም""• 'መንፈስ ቅዱስ' ከቅጣት የጋረደው አሽከርካሪ• ቢሊየነሯ የሀብታቸውን ግማሽ ለበጎ አድራጎት ለመስጠት ወሰኑየመከላከያ ሠራዊት አባላቱ ከጋምቤላ ወደ ሙጊ ቀበሌ በእግርና በመኪና እየተጓዙ የነበሩ መሆናቸውን የጠቀሱት ኃላፊው በቦንቡ ጉዳት የደረሰባቸው ግን የደፈጣ ጥቃቱን ሊፈጽሙ በነበሩት የኦነግ ሸኔ አባላት ላይ መሆኑን ተናግረዋል። በአካባቢው ነዋሪ የሆኑ ሰዎች ለቢቢሲ እንደገለፁት ሰኞ እለት ቦንብ መወርወሩን እንደሚያውቁ ነገር ግን የቦንብ ፍንዳታውን ተከትሎ የመከላከያ ሠራዊት አባላት በወሰዱት የአፀፋ እርምጃ ሰባት ንፁሀን ተገለዋል ብለዋል። 
",https://www.bbc.com/amharic/48442226
5,የሶማሊላንድ እና ፑንትላንድ ''በሃገራት'' ዝርዝር ሥር መካተት ሶማሊያውያንን አስቆጣ,29 ሜይ 2019,"




በኢትዮጵያ የውጪ ጉዳይ ሚንስትር ድረ-ገጽ ላይ የሰፈረው መረጃ በሶማሊያውን ዘንድ ሌላ ቁጣን ቀስቀሰ። ከሁለት ቀናት በፊት እንደወጣ የሚታመነው እና በኢትዮጵያ የውጪ ጉዳይ ሚንስትር ድረ-ገጽ ላይ የሰፈረው መረጃ ኢትዮጵያ ዲፕሎማሲያዊ ግንኙነቶች ያላትን ሃገራት ዝርዝር ያስቀምጣል። ታዲያ ሃገራት በሚለው ዝርዝር ሥር የሶማሊላንድ እና ፑንትላንድ ሥም መስፈሩ ነው የውዝግቡ መነሻ። የሶማሊላንድ እና ፑንትላንድ በሶማሊያ ውስጥ የሚገኙ ግዛቶች ሲሆኑ ሁለቱም ዓለም አቀፍ እውቅናን ባያገኙም እራሳቸውን እንደ ነጻ ሃገር ይቆጥራሉ። • ምርጫ ቦርድ በቀጣይ ለሚካሄደው ምርጫ 3.7 ቢሊዮን ብር ጠየቀ • ኮሎኔል መንግሥቱ ለህፃናት አምባ ልጆች ደብዳቤ ላኩየውጪ ጉዳይ ሚንስቴር ድረ-ገጽ ሁለቱን ግዛቶችን በሃገራት ዝርዝር ሥር ማካተቱ በርካታ ሶማሊያውያንን አስቆጥቷል። ከእነዚህም መካከል የቀድሞ ሚንስትር እና በአሁኑ ወቅት የተባበሩት መንግሥታት ከፍተኛ ባለስልጣን የሆኑት አብዲ አይኔት፤ ከቀናት በፊት የውጪ ጉዳይ ሚንሰትር በአፍሪካ ካርታ ላይ የሰራውን ስህታት በማስታወስ ''የመጀመሪያው በስህተት ነው ካሉ፤ ይህንስ ምን ሊሉ ነው? የሶማሊያን እንድነት እና ሉዓላዊነት የመካድ አባዜ የሰነበተ ነው'' ሲሉ ትዊተር ገጻቸው ላይ በሶማልኛ አስፍረዋል። 


Skip Twitter post  by @Aynte

Wagar! Haddii ay cudur daar ka bixisay khariidaddii dhul ballaarsiga aheyd, kuna sifeysay ""khalad dhacay"" tanina maxay noqon doontaa tolow? Hubaal waxaa ah inaysan il-duuf aheyne waxaa jira dhaqan taban oo si qoto dheer u dafirsan midnimada & madax bannaanida gayiga Soomaalida. https://t.co/AjiVLn299A— Abdi Aynte (@Aynte) 28 ሜይ 2019

End of Twitter post  by @Aynte



የቀድሞ የሶማሊያ የውጪ ጉዳይ ሚንሰትር የሱፍ ጋራድ በበኩላቸው ''መንግሥታችን ስለካርታው ዝምታን እንደመረጠው ሁሉ በዚህ ጉዳይ ላይ ዝም ማለት የለበትም'' ማለት ጽፈዋል። 


Skip Twitter post  by @ygaraad

Wasaaradda Arrimaha Dibadda Ethiopia dalalka ay ku leedahay ergo diblomaasiyadeed waxay ku dartay Puntland, Somaliland iyo Soomaaliya.Dowladdeennu ma aha in ay u aammusto sidii ay u aammustay markii Ethiopia iyo #Somalia ay isku dartyay Addis Ababa.https://t.co/NdUbOdL2qR— Yusuf Garaad (@ygaraad) 28 ሜይ 2019

End of Twitter post  by @ygaraad



በጉዳዩ ላይ አስተያየታቸውን እንዲሰጡን ያነጋገርናቸው የውጪ ጉዳይ ሚኒስትር ቃል አቀባይ አቶ ነቢያት ጌታቸው፤ ኢትዮጵያ ሶማሊላንድን እና ፑንትላንድን እንደ አንድ የሶማሊያ ፌደራል ክልል እንጂ እንደ ሃገር እንደማትቆጥር አረጋግጠው በድረ-ገጹ ላይ የሰፈረው ኢትዮጵያ ዲፕሎማሲያዊ ግንኙነት የምታደርግባቸው ስፍራዎች ዝርዝር እንጂ የሃገራት ዝርዝር አይደለም ብለዋል። አቶ ነቢያት ይህን ይበሉ እንጂ በድረ-ገጹ ሶማሊላንድን እና ፑንትላንድን የተዘረዘሩት ሃገራት በሚለው ዝርዝር ስር ነው።  አቶ ነቢያት የውጪ ጉዳይ ሚንሰቴር ድረ-ገጽ ላይ በርካታ ስህተቶች እንዳሉ አምነው ስህተቶቹን ለማረም እየሰራን ነው ብለዋል። • ፌስቡክ የአፍሪካ የዴሞክራሲ ሥርዓት ላይ ተጽዕኖ እያሳደረ ነው?• ""ከተራራው ሰዎች ሲወድቁ አይቻለሁ"" ሲራክ ስዩምኢትዮጵያ በሶማሊያ መዲና ሞቃዲሾ ውስጥ ብቻ ነው ኤምባሲ ያላት የሚሉት የውጪ ጉዳይ ሚኒስትር ቃል አቀባይ አቶ ነቢያት፤ በሐርጌሳ (ሶማሊላንድ) እና በፑንትላንድ ጥቅሟን የምታስከብርበት ቆንፅላ ጄነራል ነው ያላት ብለዋል። ማንኛውም ዲፕሎማቲክ ግንኙነት ያለው ሀገር ጥቅሙን የሚያስከብርበት ከኤምባሲ ባሻገር ተጨማሪ ጽህፈት ቤቶች መክፈት ይፈቀድለታል የሚሉት ቃል አቀባዩ፤ ኢትዮጵያ በቻይና መዲና ቤይጂንግ ኤምባሲ እንዳላት አስታውሰው በአራት የቻይና ከተሞች ደግሞ ቆንፅላ ፅህፈት ቤቶች እንዳሉ ገልጠዋል።ኢትዮጵያ የሶማሊያን ሉዓላዊነት ታከብራለች ያሉት ቃል አቀባዩ ለዚህም ሶማሊያ ውስጥ ያለው አንድ ኤምባሲ ማሳያ እንደሆነ ተናግረዋል።ኢትዮጵያ የምታውቀው አንድ ሶማሊያን ነው ያሉት ቃል አቀባዩ ሌሎቹ የፌደራል ክልሎች ናቸው በእነዚህ ክልሎች ቆንፅላ ጽህፈት ቤት አለን ማለት እንደ አገር ይታያሉ ማለት አይደለም ብለዋል።      ባለፈው ሳምንት ቅዳሜ እለት የኢትዮጵያ ውጪ ጉዳይ ሚኒስትር በድረ ገፁ ላይ ይዞት የወጣው የአፍሪካ ካርታ የኢትዮጵያ ካርታ ሙሉ በሙሉ ሶማሊያን አካትቶ ይዞ የሚያሳይ መሆኑ ይታወሳል።ይህንንም ተከትሎ ሚኒስቴር መስሪያ ቤቱ ወዲያው ይቅርታ የጠየቀ ሲሆን በድረ-ገፁ ላይም በምትኩ የድርጅቱን አርማ አስፍሮ ነበር።የድርጅቱ ቃል አቀባይ ትናንትና ለጋዜጠኞች በሰጡት መግለጫ ላይም ይህንን ያደረገው ማን እንደሆነ እንደሚጣራና እርምጃ እንደሚወሰድ ገልጠዋል።ይህ የሶማሊያ እና የኢትዮጵያ ካርታ እንዲሁም ሁለቱ የሶማሊያ ግዛቶች ሃገራት በሚል ስር መዘርዘራቸው ጉዳይ በበርካታ የማህበራዊ ሚዲያ ተጠቃሚዎች ዘንድ መነታረኪያ ሆኖ ቀጥሏል።ሶማሊላንድ እአአ 1991 ራሷን እንደ ነጻ ሃገር ብታውጅም የትኛውም ሃገር እውቅና አልሰጣትም። በተመሳሳይ መልኩ ፑንትላንድ እአአ 1998 ላይ ራሷን ነጻ ሃገር አድርጋ ብታውጅም የትኛም ሃገር እውቅና አልሰጣትም።  
",https://www.bbc.com/amharic/48445474
6,"""ቤቶች ከመፍረሳቸው በፊት ዜጎች መጠለያ የማግኘት መብታቸው መከበር አለበት"" ባለአደራ ምክር ቤት",29 ሜይ 2019,"




የአዲስ አበባ ከተማ አስተዳደር በሺዎች የሚቆጠሩ ""ህገወጥ ቤቶችን"" ከሁለት ሳምንት በኋላ እንደሚያፈርስ መግለፁን ተከትሎ የአዲስ አበባ ባለአደራ ምክር ቤት ዛሬ ባደረገው ስብሰባ  እንቅስቃሴውን ኮንኖታል። ከ30 ሺ በላይ ቤተሰቦች የሚኖሩባቸው ቤቶች በምን ሁኔታ እንደተገነቡ፤ መቼ እንደተገነቡና በወቅቱ የከተማው አስተዳደር ለምን ኃላፊነታቸውን እንዳልተወጡ ለህዝብ መረጃ ሳይቀርብ ማፍረሱ ዜጎችን ከሰላማዊ ኑሯቸው ማፈናቀል፣ የዘፈቀደ አካሄድና በአስተዳደሩም ላይ ጥያቄ የሚያስከትል ነው ብሏል። ""በምርጫ እሸነፋለሁ"" በሚል ስጋት ውስጥ ያለ ጊዜያዊ አስተዳደር መሆኑን ግምት ውስጥ በማስገባት ፣ ይህ እንቅስቃሴ ሕጋዊ ሽፋንን የተላበሰ መንግስታዊ  የመሬት ወረራ ሆኖ አግኝተነዋል""  በሚል መግለጫው አትቷል። • ""በሰላማዊ ትግል እስከመጨረሻው በፅናት እንታገላለን"" እስክንድር ነጋ • ''አዲስ አበባ የሁላችንም ከተማ ናት'' ከንቲባ ታከለ ኡማ ባለአደራ ምክር ቤቱ ከተማዋ ውስጥ ህገወጥነት መስፋፋት እንደሌለበት ቢያምንም ነዋሪዎች የመኖሪያ ቤት የማግኘት ፍላጎታቸው ሊሟላ ይገባል በሚለው መግለጫው ቤቶቹ የሚፈርስበት ወቅቱ ክረምት መሆኑም ተቀባይነት እንደሌለው ገልጿል። ""ጊዜያዊ አስተዳደሩ እንደሚለው ቤቶቹ ሕገ ወጥ ናቸው ቢባል እንኳን፣ ዓመቱን ሙሉ ጠብቆ የክረምት ወቅት መባቻ ላይ ስናስገባ""አፈርሳለሁ"" ብሎ መነሳቱ ፍጽሞ ሰብአዊነት እና ኃላፊነት የጎደለው አፈጻጸም ሆኖ አግኝተነዋል፡፡"" ብሏል። አስተዳደሩ በጊዜያዊነትና እና በቋሚነት የመፍትሄ አቅጣጫዎች ባለማስቀመጡ ዜጎች ተፈናቅለው በየጎዳናው ላይ የሚጥላቸው ሁኔታም እንደሚፈጠርም አሳስቧል። በተጨማሪም ምክር ቤቱ በመግለጫው አስተዳደሩ ሊያደርጋቸው ይገባል የሚላቸውን የመፍትሄ ሃሳቦች ጠቁሟል።• ጠበቃ ሔኖክ አክሊሉና ሚካኤል መላክ እንዲለቀቁ አምነስቲ ጠየቀ  የኃገሪቱ ህገመንግሥትም ሆነ ኢትዮጵያ የፈረመቻቸው አለም አቀፍ ህግጋት እንዲከበሩ በሚደነግገው መሰረት ቤቶች ከመፍረሳቸው በፊት ዜጎች መጠለያ የማግኘት መብታቸው እንዲከበርና፤ አስተዳደሩ አዳዲስ ህገወጥ ቤቶች እንዳይሰሩ በመከላከልና ህግጋቱን እያከበሩ እስከቀጣዩ ምርጫ ባለበት እንዲቆዩ የሚል ምክረ ኃሳብ ይዟል። እነዚህ ምክረ ኃሳቦች ተግባራዊ ካልሆኑ ግን ወደ ሰላማዊ እንቅስቃሴ እንደሚገባ አስታውቋል።
",https://www.bbc.com/amharic/48448917
7,የህፃናት አምባ ልጆች ማህበር የኮሎኔል መንግሥቱን ልደት ሊያከብር ነው,28 ሜይ 2019,"



Image copyright
Amba Idir FB

የህፃናት አምባ ልጆች ማህበር የደርግ ሊቀመንበር ኮሎኔል መንግሥቱ ኃይለማሪያምን ልደትና የምስጋና ፕሮግራም በመጪው ሰኞ ሊያሰናዱ መሆናቸውን የማህበሩ ሰብሳቢ አቶ ጆኒ መርጊያ ለቢቢሲ ገለፀዋል።ከዚህ በፊት ልደታቸውን በይፋ አክብረን አናውቅም የሚሉት አቶ ጆኒ ዘንድሮ ለማክበር የማህበሩን አባላት ያነሳሳውን ጉዳይ ይገልፃሉ።ነገሩ ወዲህ ነው፤ ከወር በፊት አንድ በህፃናት አምባ ያደገና የማህበሩ አባል ኮሎኔሉን ለማግኘት እርሳቸው በስደት ወደ ሚኖሩበት ዚምባብዌ ለማቅናት ይነሳል። ግለሰቡ ስሙ እንዲጠቀስ ባይፈልግም አካሄዱ ግን እርሳቸውን ቃለ መጠይቅ ለማድረግ ነበር። • የቀድሞዎቹ መሪዎች ኃይለማርያም ደሳለኝና ኮሎኔል መንግሥቱ ኃይለማርያም ተገናኙ • የፍስሀ ተገኝ የቤተሰብ ፍለጋ ጉዞ ያሰበውም አልቀረ ታዲያ ወደ ዚምባብዌ ተሻገረ።ምንም እንኳን ኮሎኔሉን ለማግኘት ቁጥጥሩና ጥበቃው ጥብቅ ቢሆንም በወንድማቸውና እዚያው ዚምባብዌ በሚኖር አንድ የህፃናት አምባ ልጅ አማካኝነት ፈቃድ ማግኘት እንደቻሉ የማህበሩ ሰብሳቢ አቶ ጆኒ ይገልፃሉ። ታዲያ የማህበሩ አባላት ይህንን አጋጣሚ በመጠቀም ለእርሳቸው የሰላምታ ደብዳቤ ለመላክና በደብዳቤያቸው ላይም በትክክል የተወለዱበትን ቀን እንዲነግሯቸው ለመጠየቅ አሰበ።አቶ ጆኒ የልደት ቀናቸውን የጠየቁበትን ምክንያታቸውን ሲያስረዱም ""የኮሎኔሉ የልደት ቀንና ከአገር የወጡበት ቀን ተመሣሣይ ነው፤እርሱም ግንቦት 13 ቀን ነው የሚሉ መረጃዎች ይወጡ ስለነበር ትክክለኛ የልደት ቀናቸውን ለማወቅ ነው"" ብለዋል።""ልደታቸውን ስናከብር እናስታውሳቸዋለን ብለን እንጂ ለምርምር ፈልገነው አይደለም"" ሲሉም ያክላሉ። የማህበሩ ኮሚቴ ለኮሎኔሉ የፃፉት ደብዳቤ ምንም ዓይነት ፖለቲካዊ ይዘት የለውም የሚሉት አቶ ጆኒ ደብዳቤው ልጅ ለአባቱ የሚፅፈው ዓይነት እንደሆነ አስረድተዋል።• ጓድ መንግሥቱ እንባ የተናነቃቸው 'ለትበመሆኑም ደብዳቤው ስለ ደህንነታቸውና ስለ ልጆቻቸው ሁኔታ የጠየቁበት፣ ቤተሰባዊ ሰላምታ ያቀረቡበትና የልደት ቀናቸውን የጠየቁበት እንደሆነ ይናገራሉ።አቶ ጆኒ እንደገለፁልን ከደብዳቤው ጋር ባህላዊ የአልጋ ልብስ፣ ግድግዳ ላይ የሚሰቀል የመስቀል ቅርፅ ያለበት ጌጥ እና ለባለቤታቸው ውብአንች ቢሻውና ለእርሳቸው የሚሆን ባህላዊ ፎጣ ስጦታም ልከውላቸዋል። እርሳቸውም እንደ አባት ምላሻቸውን እንደላኩላቸው አቶ ጆኒ ነግረውናል።በምላሹ በላኩላቸው ደብዳቤ ላይም በጥሩ ጤንነት ላይ እንዳሉ፣ የተጋነነ የጤንነት ችግር እንደሌለባቸው፣ በልጆቻቸው እንደተባረኩ፣ አምስት የልጅ ልጆች እንዳዩ፣ ሁል ጊዜ ስለ ሃገራቸው እንደሚያስቡና ሃገራቸውን እንደሚናፍቁ የሚገልፅ አጭር ደብዳቤ ፅፈውላቸዋል።በደብዳቤው መጨረሻ ላይም ""የተወለድኩት፡ በአዲስ አበባ ፡ እንደኢትዮጵያ፡ አቆጣጠር፡ በ1933.ዓ.ም፡ ግንቦት አስራዘጠኝ ቀን፡ነው።"" ሲሉ በደብዳቤያቸው ላይ እንዳሰፈሩ አቶ ጆኒ ገልፀዋል።


Image copyright
Amba Idir FB


አጭር የምስል መግለጫ

                    ከኮሎኔል መንግሥቱ የተላከላቸው ደብዳቤ
                

ማህበሩ ቢሮ እንዳለውና እንደሌለው በመጠየቅም ቢሯቸው ላይ የሚያስቀምጡት የአፍሪካ ካርታ ያለበት ሰዓት ከደብዳቤያቸው ጋር ልከዋል።ይህ ብቻም ሳይሆን የእርሳቸው ፊርማ ያረፈበት፣ 'ለህፃናት አምባ ልጆች'፤ መልካም ንባብ' የሚል ፅሁፍ ያለበት የመጀመሪያ መፅሃፋቸውን አክለዋል። ""በዋነኛነት እንደ ልጆች የሚሰሙን ነገሮች አሉ፤ በእርሳቸው ጊዜ በነበረው ሥርዓት ያልተገቡ ነገሮች ተከናውነዋል፤ ነገር ግን በዘመኑ በጣም ጥሩ ሥራዎችንም ሰርተዋል"" የሚሉት አቶ ጆኒ ባለፈው ሥርዓት በአጠቃላይ ደርግ በሚል መንፈስ የእርሳቸው ሥራ መጥፎነት ነው የተሳለው ይላሉ።በመሆኑም የህፃናት አምባ ልጆች ማህበር እርሳቸው በዘመኑ ከሰሯቸው በጎ ሥራዎች መካካል አንዱ የህፃናት አምባን ማቋቋም መሆኑን በመጥቀስንና መሰል ሥራዎችን በማንሳት የልደትና የምስጋና ፕሮግራም ለማዘጋጀት አስቧል።• ከማደጎ ልጅነት ወደ እውቅ ገጣሚና የማንችስተር ዩኒቨርሲቲ ሃላፊነትግንቦት 18/2011 ዓ.ም የተወሰኑ የህፃናት አምባ ልጆች በግል በነበራቸው የመዝናኛ ፕሮግራም ላይ የኮሎኔሉን ልደት ያካበሩ ቢሆንም ዋናው ማህበር በመጭው ሰኞ ሰኔ 2 ቀን/2011 ዓ.ም ፕሮግራሙን ለማካሄድ እንዳቀደ አቶ ጆኒ መርጊያ ነግረውናል።""በፕሮግራሙ ላይ እንደማንኛውም ልደት ኬክም ዳቦም ይኖራል፤ በዘመኑ የነበሩ ሰዎችንና ሌሎች እንግዶችን ጋብዘን ሞቅ አድርገን ለማክበር ነው ያሰብነው"" ብለዋል። ፕሮግራሙ የሚካሄድበትን ሰዓትና ቦታ ጊዜው ሲቃረብ እንደሚገልፁ ተናግረዋል።በአጠቃላይ በህፃናት አምባ ያደጉ ልጆች ቁጥራቸው ከ7 ሺህ በላይ ሲሆኑ አዲስ አበባ የሚገኙና የማህበሩ አባል የሆኑ ልጆች ቁጥር ስድስት መቶ እንደሚሆን የማህበሩ ሰብሳቢ አቶ ጆኒ ለቢቢሲ ገልፀዋል።የህፃናት አምባ በቀድሞ አጠራር በሸዋ ክፍለ ሃገር ሀይቆችና ቡታጂራ አውራጃ፤ አላጌ በሚባል አካባቢ የተቋቋመ ሲሆን ወላጆቻቸውን በጦርነትና በሌሎች ምክንያቶች ያጡ ህጻናትን ተቀብሎ የማሳደግ ዓላማ ነበረው።ህፃናት አምባው 'ሰብለ አብዮት'፣ መስከረም ሁለት፣ ኦጋዴን፣ ዘርዓይ ደረስ እና መንግሥቱ ኃይለማሪያም የተባሉ 5 መንደሮችም ነበሩት።
",https://www.bbc.com/amharic/news-48429702
8,በጋምቤላ ሁለት የባጃጅ አሽከርካሪዎች በታጣቂዎች ተገደሉ,29 ሜይ 2019,"



Image copyright
Google

በጋምቤላ ክልል ሁለት በባጃጅ ስራ የሚተዳደሩ ግለሰቦች ማንነታቸው ባልታወቁ ታጣቂዎች መገደላቸውን የክልሉ የፀጥታና አስተዳደር የመረጃ ባለሞያ የሆኑት አቶ አልቢኖ ዶክ ሊዩ ገልፀዋል። ስማቸው እንዳይገለፅ የጠየቁ የአካባቢው ነዋሪ በበኩላቸው ማቾቹ ከጋምቤላ ከተማ 25 ኪሎ ሜትር ርቀት ላይ በምትገኝ አቦል ወረዳ ላለፉት አምስት አመታት በባጃጅ ስራ ሲተዳደደሩ መቆየታቸውን ተናግረዋል። •""ኢትዮጵያ ውስጥ ትልቅ ተስፋና ስጋት አለ"" ኦባንግ ሜቶ •በመቱ ዩኒቨርስቲ ብሔር ተኮር ውጥረት ነግሷል ግድያው የተፈጸመው ሟቾቹ እንደተለመደው ከስራ ወደ ከተማ ሲመለሱ መሆኑን ነዋሪው ገልፀዋል። ግድያውን ተከትሎ በከተማዋ መጠነኛ ግርግር የተነሳ ሲሆን፤ የሟቾቹ አስከሬን በአካባቢው ወደ ሚገኘው ሆስፒታል ለምርመራ መወሰዱን ይኼው ግለሰብ ለቢቢሲ ገልፀዋል። በባጃጅ ስራ የተሰማሩ የከተማዋ ነዋሪዎች ግድያውን በመቃወም አድማ አስነስተው የነበሩ ሲሆን ነዋሪው የድርጊቱ ፈጻሚዎች ማን እንደሆኑ እንዲጣራና ለህግ እንዲቀርቡ ጥያቄ ማቅረቡንም ገልፀዋል።•በምዕራብ ኦሮሚያ ስድስት ሰዎች መገደላቸው ተሰማ"" ሥራ ላይ እያሉ ነው የተገደሉት። ማን ይግደላቸው ማን ግን የሚታወቅ ነገር የለም። የአንደኛው ሬሣ ወደ መቀሌ የአንደኛውን ሬሣ ደግሞ ወደ ሽሬ ሄዷል። የፀጥታ ሰዎች ማጣሪያ እናደርጋለን ብለውናል። እኔ እስከማውቀው ድረስ የተወሰኑ የባጃጅ ሾፌሮች ሁኔታውን ተቃውመው አድማ መተው ነበር፤ አካባቢው በጣም አስቸጋሪ ነው"" በማለት ነዋሪው አክሏል።በግድያው የተሳተፉ ሰዎች እስከአሁን በቁጥጥር አለመዋላቸውን የገለጹት አቶ አልቢኖ ግድያው የተፈጸመው በጥይት እንደሆነና አስከሬናቸው ዛሬ ጧት ወደ ትግራይ መላኩን አረጋገጠዋል።  በአካባቢው ብዙ ችግሮች እንደሚከሰቱ የገለፁት ባለሙያው መንስኤውን ለማጣራት ምርመራ ላይ እንደሆኑም ተናግረዋል። ""ግድያው ብሔር ተኮር ነው ብሎ ለመደምደም ያስቸግራል፤ በአካባቢው በብዙ ጉዳዮች ግጭቶች ይነሳሉም"" ብለዋል። 
",https://www.bbc.com/amharic/news-48448915
9,የሶማሌ ላንድ መስጊዶች ድምፅ እንዲቀንሱ ተጠየቁ,29 ሜይ 2019,"



Image copyright
Getty Images

የራስ ገዝ አስተዳዳር በሆነችው ሶማሌ ላንድ የሚገኙ መስጊዶች ሌሊቱን ሙሉ በሚያካሂዱት የፀሎት ሥነ ሥርዓት ድምፅ እንዲቀንሱ አሊያም ሙሉ በሙሉ እንዲያጠፉ ማስጠንቀቂያ ተሰጣቸው።የሃይማኖት ጉዳዮች ጀኔራል ዳይሬክተር አዳን አበዲላሂ አባዳሌ ለቢቢሲ እንደገለፁት ኢማሞችና የመስጊዶቹ ባለሥልጣናት ጎረቤቶቻቸውን በማክበር በተለይ ግዴታ ያልሆነውንና ከእኩለ ሌሊት በኋላ የሚደረገውን የታሃጁድ ፀሎት እንዲተዉ ማስጠንቀቂያ ተሰጥቷቸዋል ብለዋል።ታሃጁድ ከኢንሻ ሶላት በኋላ የሚደረግ የፀሎት ሥነ ስርዓት ነው።• ሶማሊላንድ አስገድዶ መድፈርን በተመለከተ የመጀመሪያ ሕግ አወጣች   • በፆም ወቅት ሰውነታችን ውስጥ ምን ይካሄዳል?• የጄል ኦጋዴን እስር ቤት ኃላፊ ተይዞ ለኢትዮጵያ ተሰጠበመስጊዶቹ አቅራቢያ የሚኖሩ ሰዎች ከመስጊዶቹ ከተገጠሙት የድምፅ ማጉያ የሚወጡት ድምፆች ከእንቅልፋቸው እንደሚረብሻቸው ቅሬታቸውን እቅርበዋል። በተለይ ድምፁ ለአዛውንቶችና በህመም ላይ ላሉ ሰዎች ከባድ ነው ብለዋል።ሌሎች ደግሞ መስጊዶች አዛን በማድረግ የእምነቱን ተከታዮች ማንቃትና መጥራት መብታቸው ነው ሲሉ ይከራከራሉ። አክለውም መንግሥት በሃይማኖት ጉዳይ ጣልቃ እንዳይገባ አስጠንቅቀዋል።በሶማሌ ላንድ የሚኖሩት አብዛኞቹ የእስልምና እምነት ተከታዮች ሲሆኑ ግዛቷ ራሷን የምታስተዳድር ቢሆንም በዓለም አቀፍ ደረጃ አንደ አንድ ራሷን እንደቻለች አገር እውቅና አልተሰጣትም።
",https://www.bbc.com/amharic/news-48442244
10,ፕሬዚዳንት ቡሃሪ ከእንስሳቶች ውጭ ቤሳ ቤስቲን የለኝም አሉ,30 ሜይ 2019,"



Image copyright
Reuters

የናይጀሪያው ፕሬዚደንት ሙሃመዱ ቡሃሪ በአውሮፓውያኑ 2015 ምርጫ ከተመረጡ  በኋላ ምንም ዓይነት ሃብትና ንብረት እንዳላፈሩ ለ'ዴይሊ ትረስት' ጋዜጣ ተናገሩ።ፕሬዚዳንቱ ይህን ያሉት ባለፈው ረቡዕ ለሁለተኛ ጊዜ ለፕሬዚዳንትነት መመረጣቸውን ተከትሎ ቃለ መሃላ ከመፈፀማቸው በፊት ሃብታቸውን በዝርዝር እንዲያሳውቁ በተጠየቁበት ጊዜ ነው። በጊዜውም 270 የቀንድ ከብቶች፣ 25 በጎች፣ 5 ፈረሶችና የተለያየ ዝርያ ያላቸው ወፎች እንዳላቸው አስታውቀዋል።እንደ 'ዴይሊ ትረስት' ከሆነ የፕሬዚዳንቱ ሃብት በ2015ቱ ምርጫ ሲያሸንፉ ካሳወቁት ንብረት የተለየ ጥሪት አላፈሩም። ፕሬዚዳንቱ በናይጄሪያም ሆነ ከአገሪቱ ውጭ አዲስ ቤት የላቸውም፣ የአክሲዮን ድርሻም ሆነ አዲስ የሒሳብ ቁጥር (የባንክ አካውንት) የላቸውም።• ""ቤቶች ከመፍረሳቸው በፊት ዜጎች መጠለያ የማግኘት መብታቸው መከበር አለበት"" ባለአደራ ምክር ቤት   • ""የግንቦት 20 ታሪካዊነት አጠያያቂ አይደለም""ይሁን እንጂ ጋዜጣው የፕሬዚዳንት ጽ/ቤቱን ጠቅሶ እንደዘገበው ቡሃሪ በካዱና፣ ዳውራ፣ ካኖ እና አቡጃ  አምስት ቤቶች እንዲሁም ሁለት ሰፋፊ የእርሻ መሬት ያላቸው ሲሆን አንዱ በካኖ ሲገኝ ሌላኛው በፖርት ሃርኮርት ይገኛል።አክሎም ቡሃሪ የእፅዋት እንዲሁም የእንስሳት ማርቢያ የእርሻ መሬት ያላቸው ሲሆን 270 የቀንድ ከብቶች፣ 25 በጎች፣ 5 ፈረሶች እና የተለያየ ዝርያ ያላቸው ወፎች እንዲሁም የተለያዩ ዛፎች ባለቤት እንደሆኑ ገልጿል።ፕሬዚደንት ቡሃሪ ከሌሎች የአገሪቱ ፖለቲከኞች በተሻለ ለታማኝነታቸው አጥብቀው ይሰራሉ። በምርጫ ዘመቻቸውም መጥረጊያን እንደ ምልክታቸው የተጠቀሙ ሲሆን ዓላማቸውም በፖለቲካው ውስጥ ያሉ ችግሮችን ማፅዳት እንደሆነ ሲናገሩ ቆይተዋል።
",https://www.bbc.com/amharic/news-48455869
