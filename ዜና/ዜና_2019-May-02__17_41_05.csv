ደረጃ,ርዕስ,ቀን,ዜና,ድረ-ገጽ
1,“ጠቅላይ ሚንስትር ዐብይ ከደወሉልን በኋላ ተረጋግተናል” የናዝራዊት አበራ እህት,1 ሜይ 2019,"



Image copyright
Facebook/ BBC

ናዝራዊት አበራ በቻይና በእፅ ዝውውር ተጠርጥራ በቁጥጥር ስር መዋሏ ከተሰማ  አራት ወራቶች ተቆጥረዋል። አንድ ሰው እፅ ሲያዘዋውር ከተገኘ የሞት ፍርድ እንዲበየንበት የሚያዘው የቻይና ህግ በናዝራዊት ላይ ተግባራዊ ይሆናል በሚል በቤተሰቦቿ፣ በቅርብ ዘመዶቿ እንዲሁም በመላው ኢትዮጵያ ስጋትን ፈጥሯል።በመሆኑም ናዝራዊት ጥፋተኛ አለመሆኗን ለመግለፅ የፊርማ ማሰባሰብ ዘመቻ አሁንም እየተካሄደ ነው፤ ጉዳዩም የታዋቂ ሰዎችንና የባለስልጣናትን ትኩረት መያዝ ችሏል። ጠቅላይ ሚንስትር ዐብይን ጨምሮ ከፍተኛ የመንግስት ባለስልጣናት ጉዳዩን በቅርበት እየተከታተሉት እንደሆነም ተገልጿል።• በቻይና የተደረሱት ስምምነቶች የትኞቹ ናቸው?የናዝራዊት ታላቅ እህት ቤተልሔም አበራ እንደሚሉት በወቅቱ ናዝራዊት ላይ የሞት ፍርዱ በአፋጣኝ ተወስኖ ወደ ተግባር ይገባል የሚል ስጋት ነበራቸው፤ ለቤተሰቡም ከባድ ሃዘን ያጠላ ጭንቀት ሰፍኖ ነበር።ታዲያ በዚህ ጊዜ ነበር የጠቅላይ ሚንስትር ዐብይ ስልክ ያንቃጨለው።""ጠቅላይ ሚንስትሩ በእጃችን ስልክ ላይ ነበር የደወሉልን፤ መጀመሪያ ሞት እንደሌለ ነው ያረጋጉን ፤ በቅርቡም ወደ ቻይና እንደሚያቀኑና ከያዟቸው ጉዳዮች አንዱ በመሆኑ የሚኖረውን ሂደት እንደሚያሳውቁን በራሳቸው አንደበት ነግረው ነበር"" ትላለች አጋጣሚውን ስታስታውሱ።  ይህም በተወሰነ መልኩም ቢሆን ለቤተሰቡ እፎይታ እንደሰጣቸው የናዝራዊት ታላቅ እህት ቤተልሔም ትናገራለች። ጠቅላይ ሚኒስትር ዐብይ የገቡላቸው ቃል ባይኖርም የኢትዮጵያ መንግሥት ጉዳዩን እንደሚከታተለውና ለቻይና መንግሥትም ጥያቄውን እንደሚያቀርብ ነግረውናል ይላሉ። ከቀናት በፊት ለሮድ ኤንድ ቤልት ኢንሼቲቭ ፎረም ወደ ቻይና ያቀኑት ጠቅላይ ሚኒስትር ዐብይ በቻይና ቆይታቸው የናዝራዊት አበራ ጉዳይ አንዱ ጉዳያቸው እንደሆነ አስታውቀው ነበር። ጉባዔው ከተጠናቀቀ በኋላ የእርሳቸውን ወደ ኢትዮጵያ መመለስ ተከትሎ 'ጠቅላይ ሚንስትር ዐብይ ናዝራዊትን አስፈትተዋት መጡ' የሚሉ መረጃዎች በተለያዩ ማህበራዊ ድረ ገፆች እየተናፈሱ ነው።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?ይሁን እንጂ ያነጋገርናቸው የናዝራዊት ታላቅ እህት ቤተልሔም አበራ  ""ናዝራዊት አልተፈታችም፤ እስካሁን ቻይና በሚገኘው ጉዋንዡ በእስር ላይ ነው የምትገኘው፤ የሚናፈሰው ወሬም ሀሰት ነው"" በማለት ሀሰተኛው መረጃው እየተካሄዱ ያሉትን ዘመቻዎች እንዳያስተጓጉል ስጋታቸውን ይገልፃሉ።ጠቅላይ ሚኒስትሩም ከቻይና ከተመለሱ በኋላ ባይደውሉላቸውም በጠቅላይ አቃቤ ህግ በኩል ሥራዎች እየተሰሩ እንደሆነ ማረጋገጥ እንደቻሉ ይናገራሉ።""ቻይና ከሚገኘው የኢትዮጵያ ቆንፅላና ከተለያዩ አካላት ጋር ሆነን በቅርበት እየተከታተልን ነው"" የሚሉት ቤተልሔም የኢትዮጵያ ጠቅላይ አቃቤ ህግ ቢሮ ቻይና ከሚገኘው አቃቤ ህግ ጋር የመረጃ ልውውጥ እያደረጉ መሆናቸውንም ለቢቢሲ ገልፀዋል።  በዚህም መሰረት ፍርድ ቤት እስከምትቀርብ ድረስ ናዝራዊትን በአካል ማግኘት ባይቻልም በቆንጽላው በኩል መረጃዎች እንደሚለዋወጡ የሚናገሩት ቤተልሔም ሒደቱ ቀላል እንደማይሆን ቢገምቱም በተስፋ ተሞልተው የእርሷን መፈታት እየተጠባበቁ ነው።"" ናዝራዊት በተፈጥሮዋ ጠንካራ ናት"" የሚሉት እህቷ እስር ቤት ከባድ ቢሆንም አሁን ተረጋግታ ከሙያዋ ጋር ግንኙነት ያላቸውንና የቋንቋ መጻህፍትን እያነበበች እንደምትጠባበቅ ይገልፃሉ።ናዝራዊት የተለያዩ መጻህፍት እንዲገቡላት የጠየቀች ሲሆን እስር ቤት ያሉትን ቻይናውያን የእንግሊዝኛ ቋንቋ እያስተማረች ነው፤ የቻይና ቋንቋ ተምራ መውጣትም እንደምትፈልግ መልዕክት አስተላልፋላቸዋለች። ለአንዳንድ ወጪዎች የሚሆናት በወር 100 የአሜሪካ ዶላር (3000 ሺህ ብር ገደማ)በቆንጽላው በኩል እንደሚልኩላት ነግረውናል።በሌላ በኩል ለናዝራዊት ሻምፖ መሳዩን እፅ ሰጥታለች ተብላ የተጠረጠረችው ጓደኛዋ ስምረት ካህሳይ አዲስ አበባ በሚገኘው ሶስተኛ ፖሊስ ጣቢያ በቁጥጥር ሥር ውላ የነበረ ቢሆንም በማግስቱ በ20 ሺህ ብር ዋስትና እንደተለቀቀች ያስታውሳሉ።• «በስልክዎ ታካሚና አካሚ እናገናኛለን» ሥራ ፈጣሪው ወጣትይሁን እንጂ አቤቱታቸውን በማቅረባቸው በድጋሚ በዚያው ፖሊስ ጣቢያ ከጓደኛዋ ጋር በቁጥጥር  ሥራ ውላ ጉዳዩ በፍርድ ሂደት ላይ ይገኛል። በናዝራዊት ላይ የተፈጠረውምን ነበር?ኢትዮጵያዊቷ ናዝራዊት አበራ በእፅ ዝውውር ባለፈው ታህሳስ 14 ቀን 2011 ዓ.ም በቻይና በቁጥጥር ስር ውላ በእስር ላይ እንደምትገኝ ይታወሳል። የምህንድስና ሙያ ያላት ናዝራዊት ወደ ቻይና ስትሄድ ከጓደኛዋ የተሰጣት ሻምፖ መሳይ እቃ 1ኪሎ ግራም ኮኬይን የተባለ እፅ መሆኑ የታወቀው ቻይና በደረሰችበት ጊዜ ነበር።• በዕጽ በማዘዋወር የተጠረጠረችው ናይጄሪያዊት ከሳኡዲ እስር ቤት ተለቀቀች""እንዴት እንደተያዘች አናውቅም፤ በጓደኛዋ ጋባዥነት አብረው እንደሚሄዱ እናውቃለን፤ ጓደኛዋ አባቴ ሞተ ብላ እርሷን ብቻዋን እንደላከቻት ነግራናለች"" ይላሉ የናዝራዊት ታላቅ እህት የተያዘችበትን አጋጣሚ ሲያስታውሱ።ሐሙስ ቀን ወደ ቻይና ያቀናችው ናዝራዊትም ለሁለት ተከታታይ ቀናት ድምጿ ሲጠፋባቸው የአሁኗ ተጠርጣሪ ጓደኛዋን ይጠይቋታል።እርሷም ለጓደኛዋ እንድትሰጥላት የሰጠቻት ሻምፖ ምክንያት ሳይሆን እንደማይቀር እንደነገረቻቸው ያስረዳሉ።በወቅቱ የነበረው ሁኔታ ቤተሰቡን ያስደነገጠ ቢሆንም በተለይ ለእናታቸው የጤና እክል ምክንያት ሆኗል። እናቷ ናዝራዊት እስካሁን የትና በምን ሁኔታ እንዳለች አያውቁም። ባጋጠማቸው ስትሮክ ግማሽ ጎናቸው መንቀሳቀስ እንደማይችልም ሰምተናል። ዕለት በዕለትም ስለ እርሷ መጠየቃቸውን ቀጥለዋል።
",https://www.bbc.com/amharic/news-48116598
2,የታይ ንጉሥ ዋቲእራአሉንግኦን ጠባቂያቸውን በማግባት ንግሥት አድርገዋታል,2 ሜይ 2019,"



Image copyright
European Photopress Agency


አጭር የምስል መግለጫ

                    ንጉሡ በንግሥት ሱቲዳ ጭንቅላት ላይ ቅዱስ ውሃ ሲያፈሱ
                

የታይላንዱ ንጉሥ ምክትል የደህንነት ጠባቂያቸውን  በማግባት ንግሥት እንዳደረጓት ንጉሣውያን ቤተሰቦች በመግለጫቸው አስታውቀዋል። ይህ አስደሳች ዜና የተሰማው ለንጉሡ የሚደረገው ኃይማኖታዊ የንግሥና ሥነ ሥርዓት ከመካሄዱና ሥልጣናቸው ከመቀደሱ  ከቀናት በፊት ነበር ።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?በንጉሣውያኑ መግለጫ ላይ እንደተገለፀው ንጉሡ በንግሥና ሥነ ሥርዓቱ ላይ የቀድሞ ጠባቂያቸውን ሱቲዳ ባለቤታቸው እንደሆነችና ንግሥናዋን ተረክባ የንጉሣውያኑ ቤተሰቦች አባል እንደምትሆን አሳውቀዋል።የ66 ዓመት ዕድሜ ባለፀጋው ንጉሥ ማሃ ዋቲእራአሉንግኦን ከሦስት ዓመታት በፊት የአባታቸውን ሞት ተከትሎ ነበር ሕገ መንግስታዊ ኃላፊነቱን የተረከቡት ።ንጉሡ ሦስት ጊዜ ትዳር መስርተው ፍች የፈፀሙ ሲሆን የሰባት ልጆችም አባት ናቸው።ንጉሡና ንግሥቲቱ ምንም እንኳን ግንኙነታቸው ይፋ ባይወጣም የረጅም ጊዜ ጓደኛሞች ነበሩ። ከእርሳቸውም ጋር በአደባባይ ለበርካታ ጊዜ ታይተዋል።• ኢትዮጵያ ከውጭ ምንዛሬ እጥረት አዙሪት እንዴት ትውጣ?በአገሪቱ የቴሌቪዥን ጣቢያ ላይ እንደተላለፈው  የጋብቻ ሥነ ሥርዓታቸው ላይም የንጉሣውያን ቤተሰብ አባላት እና ሌሎች አማካሪዎች የተገኙ ሲሆን ንጉሡ ንግሥቷ ጭንቅላት ላይ ቅዱስ ውሃ ሲያፈሱ ታይተዋል። ከዚያም ሰማኒያቸውን ተፈራርመዋል።በአውሮፓውያኑ 2014 የአሁኗን ንግሥት ሱቲዳን  በምክትል ጠባቂነት ማዕረግ ለታይ ላንድ አየር መንገድ የበረራ አስተናጋጅ ሆና ስትሰራ ነበር።ከዚያም ከሁለት ዓመታት በኋላ በጦር ኃይሉ ሙሉ ጄኔራል አድርገው ሾመዋታል።የቀድሞው ንጉሥ ብሁሚቦል አዱለያድጅ ለ70 ዓመታት ያስተዳደሩ ሲሆን በ2016 ሕይወታቸው ሲያልፍ በዓለም ረጂሙ የሥልጣን ዘመን ያሳለፉ ንጉሥ በመሆን ተመዝግበው ነበር።  
",https://www.bbc.com/amharic/news-48130379
3,ተስፋዬ፣ ሌንጮና ገብሩ ስለ ዶ/ር ነጋሶ,30 ኤፕረል 2019,"



Image copyright
Facebook

የተወለዱት በምዕራብ ኦሮሚያ ደምቢዶሎ ከተማ ነው ። የመጀመሪያ ድግሪያቸውን በያኔው ቀዳማዊ ኃይለስላሴ ዩኒቨርሲቲ ከሠሩ ጥቂት ዓመታት በኋላ ወደ ጀርመን አቀኑ። ከተማሪዎች እንቅስቃሴ ጀምሮ በኢትዮጵያ ፖለቲካ የህይወት ዘመን ተሳትፎ አድርገዋል ሊባል ይችላል። ለበርካታ ዓመታት ከኖሩባት ጀርመን ሲመለሱ የአሮሞ ሕዝብ ዴሞክራሲያዊ ድርጅት ኦህዴድን ተቀላቀሉ። የቀድሞ ፕሬዝደንት ዶ/ር ነጋሶ ጊዳዳ ህልፈት ባለፈው ቅዳሜ ነበር ለዓመታት ከኖሩበት ከወደ ጀርመን የተሰማው። ዶ/ር ነጋሶን አንዳንዶች በእጅጉ በመርህ እንደሚያምን ፖለቲካኛ ሌሎች ደግሞ ለፖለቲከኛ የሚሆን ስብእና የሌላቸው አድርገው ይስሏቸዋል።• አዲሱ ጠቅላይ ሚኒስትርና የጋዜጠኞች ተስፋ  • የፍስሀ ተገኝ የቤተሰብ ፍለጋ ጉዞ ዶ/ር ነጋሶ -የጋጤኛው ማስታወሻ  ""የታሰረ አንበሳ""ብዙዎች በአፃፃፍ ችሎታው በተደነቁበት የጋዜኛው ማስታወሻ መፅሃፉ ተስፋዬ አብረአብ ዶ/ር ነጋሶን ቤተ መንግስት ውስጥ እንደታሰረ አንበሳ ገልጿቸዋል። ኋላ ግን ኢህአዴግን ተለይተው የተቃውሞ ፖለቲካውን በመቀላቀላቸው እሳቸውን የሚያይበት መንገድ መቀየሩን ተስፋዬ ይናገራል።የታሰረ አንበሳ ያላቸው ምንም እንኳ አቅም ቢኖራቸው ህወሃትን ያገለግሉ ስለነበር እንደሆነ ""የጋዜጠኛው ማስታወሻ የታሰረው አንበሳና በኋላ በህዝብ ጉዳይ ላይ በሰፊው የተሳተፉት ዶ/ር ነጋሶ የተለያዩ ናቸው"" በማለት ያስረዳል።ኋላ ላይም ዶ/ር ነጋሶና ተስፋዬ ይገናኙ እንደነበር ተስፋዬ ይናገራል። የሚገናኙት በኢሜልና በስልክ የነበረ ሲሆን ምክንያቱ ደግሞ በአንድ ፎረም ላይ ዶ/ር ነጋሶ ሊያቀርቡት በነበረ ፅሁፍ ምክንያት እንደነበር ያስታውሳል።ዶ/ር ነጋሶ የማስታወቂያ ሚኒስትር ሳሉ በወቅቱ የኢትዮጵያ ፕረስ ድርጅት መምሪያ ሃላፊ ለነበረው የተስፋዬ አለቃው ነበሩ። እሱና ሌሎች ባልደረቦች ያናግሯቸው የነበረው እንደ ጓደኛ እንደነበር፣ ራሳቸውን ከፍ የማያደርጉ ፣ አክብሩኝም የማይሉ ሰው እንደነበሩ ይናገራል።""ሚኒስትር እያሉ ከመኪና ወርደው ሱቅ ላይ ሲጋራ ገዝተው የሚሄዱ ሰው ናቸው"" ሲልም ያክላል።በጋዜጠኛው ማስታወሻ 'የታሰረ አንበሳ' ያላቸው እንደ እሳቸው ያለ ጥሩ የታሪክ ምሁር፣ ቅን እና ጥሩ ስብእና ያለው ሰው እንዴት ከዚያ ""ሰው በላ"" ስርዓት ጋር አብሮ ይሰራል በማለት እንደሆነም ይገልፃል።ህገመንግሥቱ መከበር አለበት የሚል አቋም እንደነበራቸው ይህ ብቻም ሳይሆን ሊከበር ይችላል ብለው ያስቡም እንደነበር የሚናገረው ተስፋዬ ""ይህ ቅንነታቸውን ያሳያል ።ይህ ቅንነታቸው ደግሞ ከፖለቲካ ሰው የማይጠበቅ ነበር "" ይላል።'ኢህአዴጉ' ዶ/ር ነጋሶ እና 'ኦነጉ' ሌንጮአቶ ሌንጮ ለታና ዶ/ር ነጋሶ ጊዳዳ የአንደኛና ሁለተኛ ደረጃ ትምህርታቸውን የተከታተሉት አንድ ላይ ነው። አብሮ አደጎች ነበሩ ማለት ይቻላል።የሁለተኛ ደረጃ ተማሪዎች ሳሉ ብዙ አፍሪካ ሃገራት ከቅኝ ገዢዎቻቸው ነጻነታቸውን የተቀዳጁበት ወቅት ስለነበር የራስን መብት በራስ ስለመወሰን ብዙ ጊዜ ያወሩ እንደነበር አቶ ሌንጮ ያስታውሳሉ።አቶ ሌንጮ ለከፍተኛ ትምህርት ወደ አሜሪካ ሲያቀኑ ዶ/ር ነጋሶ ደግሞ ቀዳማዊ ሃይለስላሴ ዩኒቨርሲቲን ተቀላቀሉ። በዩኒቨርሲቲ ቆይታቸው ዶ/ር ነጋሶ የተማሪዎች ንቅናቄ ተሳታፊ እንደነበሩ አቶ ሌንጮ ያስታውሳሉ።እኛ የኦሮሞ ነጻነት ግንባርን ስንመሰርት እሱ ለትምህርት ጀርመን ነበር። በወቅቱ የታሪክ ትምህርት ለማጥናት ነበር የሄደው።""አንተ ውጪ ሃገር ሄደህ ታሪክ ተማር እኛ ታሪክ ሰርተን እንጠብቅሃለን ብዬው እንደነበር ከብዙ ጊዜ በኋላ አስታውሶኛል። እኔ ግን ረስቼው ነበር።""ይላሉ አቶ ሌንጮእንደ አቶ ሌንጮ አገላለፅ ዶ/ር ነጋሶ በጣም እልኀኛና በአንድ ጉዳይ ላይ አቋም ከያዙ ወደኋላ የማይሉም ናቸው። ምን ይደርስብኛል ብለውም አያስቡም።""ለዚህም ይመስለኛል ከኢህአዴግ ጋር የተለያየው።""ይላሉ።""ፕሬዝዳንት በነበረበት ወቅት ለስራ ወደ ውጪ ሃገራት ሲሄድ ብዙ ጊዜ ተገናኝተን እናወራ ነበር። ያው እኔ ኦነግ እሱ ደግሞ ኢህአዴግ። ነገር ግን በሃሳብ ብቻ ነበር እርስ በርሳችን የምንታገለው።""



""በኢህአዴግ ክፍፍል የወሰደው አቋም ታሪካዊ ነው""በወቅቱ  ትግል ላይ የነበረው ህዝባዊ ወያነ ሃርነት ትግራይ ህወሃት ነጋሶን ጀርመን ሃገር ሳሉ እንዴት እንደቀረበና እንዳነጋገራቸው የቀድሞ የህወሃት ማእከላዊ ኮሚቴ አባልና የአረና ፓርቲ መስራች አቶ ገብሩ አስራት ያስታውሳሉ።• በእራስ ውስጥ ሌሎችን ማየት  • በእርጥብ ሳርና ቅጠል ጥቃትን ያስቆሙ አባቶች ዶ/ር ነጋሶ ኦህዴድ ፤ አቶ ገብሩ ደግሞ ህወሃት ሆነው ብዙ ጊዜ በማእከላዊ ኮሚቴ ስብሰባዎች ይገናኙ ነበር። ሁለቱም ኢህአዴግን ለቅቀው በመውጣት እንደገና በተቃዋሚ መስመር ሰልፍ ላይም ተገናኝተዋል። እናም አቶ ገብሩ ዶ/ር ነጋሶን በእነዚህ ሁኔታዎች ሁሉ አይተዋቸዋል።ዶ/ር ነጋሶ ከኢህአዴግ ከተለዩ በኋላ ደምቢደሎ ላይ ተወዳድረዋል የአንድነት ፓርቲ ሊቀ መንበር ሆነውም አገልግለው ነበር። ""አቋም ያለው ቅን ሰው ነው። ብቻውንም ቢሆን ላመነበት ነገር እንደሚቆም ያረጋገጠ ሰው ነው"" በማለት ይገልጿቸዋል አቶ ገብሩ ዶ/ር ነጋሶን።በተለይም በኢትዮጵያና በኤርትራ ጦርነት፣ ኢህአዴግ ውስጥ መከፋፈል ተፈጥሮ በነበረበት ወቅት የያዙትን አቋም ከዚያም ኢህአዴግ አምባገነን ሆኗል ብለው ድርጅቱን የለቀቁበትን ሁኔታ አቶ ገብሩ ያስታውሳሉ። በጥቅሉ ""ላመነበት ነገር ቆሞ ያለፈ ሰው ነው"" በማለት ነው የሚገልጿቸው።ኢህአዴግ ከባድ መከፋፈል ውስጥ በነበረበት በዚያ ወቅት ድርጅቱ  አምባገነን እየሆነ አደገኛ መንገድ ላይ መሆኑን ብዙዎች ሊሞግቷቸው ይቅርና ሊያናግሯቸው በሚፈሯቸው የቀድሞ ጠቅላይ ሚኒስትር መለስ ዜናዊ ፊት በግልፅ መናገር  ዶ/ር ነጋሶን በፖለቲከኞች በህዝብ ዘንድም ከፍተኛ ነጥብ ያሰጠ እርምጃ ነበር።""እኔ እንኳን ስብሳባው ላይ አልነበርኩም ግን ጓደኛዬ አምባሳደር አዋሎም ነግሮኛል። መለስ መንግስቱ የጦር መኮንኖችን አሸንፎ የተናገረውን የሚመስል ነገር ሲናገር ልክ መንግስቱን መሰልከኝ ብሎ በድፍረት ተናግሮታል"" ይላሉ። በርግጥም ይህ የዶ/ር ነጋሶ ህይወትና የፖለቲካ እርምጃ ላይ በተፃፈውና  ""ዳንዲ"" በተሰኘው መፅሃፋቸው ላይ የሚገኝ ሲሆን በተባለው ስብሰባ ላይ ተገኝተው የነበሩት አምባሳደር ገነት ዘውዴ 'እንዴት መለስን ከመንግስቱ ጋር ታመሳስለዋለህ'  ብለው ስለማልቀሳቸውም ተፅፏል።አቶ ገብሩ ያ ጊዜ አቶ መለስ ዜናዊ በዶ/ር ነጋሶ ላይ ቂም በመያዝ እስከ መጨረሻው ሊያጠቋቸው የወሰኑበት እንደሆነ ያምናሉ። ከዚያ በኋላ በዶ/ር ነጋሶ ላይ የሆነውም የዚህ ማረጋገጫ ነው ይላሉ።በተቃራኒው ዶ/ር ነጋሶ ብዙ በደል ባደረሱባቸው የኢህአዴግ ሰዎች ላይ ቂም እንዳልነበራቸው አቶ ገብሩ ምስክርነታቸውን ይሰጣሉ።አቶ ገብሩ ራሳቸውም ብዙ በደሎች ቢደርሱባቸውም ገለልተኛ ካልሆነ የፍትህ ስርዓት ፍትህ አገኛለው ብለው ባለማመን ወደ ህግ አልሄዱም። ""እሱ ግን ፍርድ ቤት እየሄደ ይሟገት ነበር"" በማለት እንደ ቀድሞ ፕሬዝዳንትነት የሚገባቸውን መብት በሚመለከት በሁለት ፍርድ ቤቶች አሸንፈው እንደነበር ይናገራሉ።""ነገሩ ኋላ የፖለቲካ ውሳኔ ነው የሆነው። የተፃፈለትን ደብዳቤ አሳይቶኝ ነበር አሁንም እጄ ላይ አለ"" ይላሉ።ብዙዎች 'ዳንዲ፡ የነጋሶ መንገድን"" ካነበቡ በኋላ የዶ/ር ነጋሶ ስብእና የፖለቲከኛ ዓይነት አይደለም የሚል አየስተያየት ሰንዝረው ነበር። አቶ ገብሩ በዚህ አስተያየት በተወሰነ መልኩ ይስማማሉ። ነገር ግን ለሳቸው ችግሩ የዶ/ር ነጋሶ ስብእና ሳይሆን  የኢትዮጵያ ፖለቲካ አካሄድ ብልጣብልጥነትና አድርባይነት መሆኑ ነው።""የመርህና የዓላማ ፖለቲካ የሚያራምድ ሰው በአገራችን ፖለቲካ ቦታ የለውም ይላሉ። እሱ ደግሞ ግልፅ፣ የዋህና ቀጥ ብሎ የሚሄድ ነው"" ይላሉ።• 360 ብር ለአንድ ሕጻን""ዶ/ር ነጋሶ የኢትዮጵያ ፖለቲካ ተንኮል መጠን መሳያ""የ 'ዳንዲ' ፀሃፊ አቶ ዳንኤል ተረፈ ለመፅሃፉ ከዶ/ር ነጋሶ ጋር ለሶስት ወራት ቃለ ምልልስ አድርጓል።ቁሳዊ ነገር ላይ ብዙ ጉጉት የላቸውም የሚላቸው ዶ/ር ነጋሶ የኢትዮጵያ የተንኮልና የሴራ ፖለቲካ ልክ ማሳያ ናቸው ሲልም ይደመድማል።ኑሯቸው እንደ ቀድሞ ፕሬዘዳንት ሳይሆን እንደ ተራ ግለሰብ እንደነበር የአደባባይ ምስጢር ነው። ህልፈታቸውን ተከትሎ ብዙዎች እንዴት በተለያየ አጋጣሚ እንዳገኟቸው ማህበራዊ ድረ ገፅ ላይ ፅፈዋል። አንድ ሰው ታክሲ ላይ እንዳገኛቸውና መኪናቸው ጋራጅ ገብቶ እንደሆነ ጠይቋቸው እሳቸውም መኪና የለኝም ብለው በቀጥታ እንደመለሱለትና እሱም ምን ያህል እንደሚያከብራቸው እንደገለፀላቸው በትዊተር ገፁ ላይ አስፍሯል።አቶ ዳንኤል እንደሚለው ደግሞ ላመኑበት ነገር እንደ ተራ ሰው ከመኖር በላይ ሁሉ ዋጋ ለመክፈል ዝግጁ ነበሩ ይላል።ይኖሩ ከነበረበት የሚያፈስ ቤት እንዲለቁ ደብዳቤ ተፅፎላቸው እንደነበር በማስታወስ ""  የቀድሞ ፕሬዝዳንት ጎዳና ተዳዳሪ ሊሆኑ ነው የሚል ፅሁፍ ፍትህ ጋዜጣ ላይ ሲወጣ ነው መልሰው ነገሩን የተውት"" ይላል።እሱ እንደሚለው ውሳኔአቸው የሚያስከፍላቸውን ዋጋ ሁሉ ለመክፈል የስነ ልቦና ዝግጅት ነበራቸው ዶ/ር ነጋሶ።እንደ አቶ ገብሩ ሁሉ ገዳይ ጀግና በሚባልበት ፣ ተንኮለኛና ሴረኛ አሸናፊ ሆኖ በሚወጣበት የኢትዮጵያ ፖለቲካ የዶ/ር ነጋሶ እንደ ገራገር መታየታቸው የሚገርም አይደለም ይላል ዳንኤል።በኢህአዴግ ሂስህን አውርደህ መቀጠል ፣ ተራ አባል ሆኖ መቀጠል ፣ መሄድ የሚሉ ሶስት ምርጫዎች ሲቀርቡላቸው በመህር ላይ ቆመው ከድርጅቱ  ለመልቀቅ የወሰኑ ፖለቲካኛ መሆናቸውን የሚናገረው ዳንኤል ""ጥንቁቅ ፖለቲካኛና የሚያምኑበትን ለማድረግ ወደ ኋላ የማይሉ ናችው"" ይላል።የዶ/ር ነጋሶ ሁለተኛ መፅሃፍ በመጠናቀቅ ላይ እንደነበር ዳንኤል ይናገራል። ስነዳ ላይ እጅግ ጎበዝ ናቸው የሚላቸው ዶ/ር ነጋሶ ለቤተ መፃሀፍት የሚሆኑ መፅሃፍት፣ ጋዜጦችና በርካታ ፅሁፎች እንዳሏቸውም ይናገራል።""ኢህአፓ የበተነው ወረቀት፣ መኢሶን የፃፈው ፅሁፍና አንድ ጊዜ ብቻ የታትማ  የቀረች መፅሄት እንዲሁም የአሁኑ መፅሄትና ጋዜጦች እያንዳንዱ እትም የሚገኘው ዶ/ር ነጋሶ ቤት ነው"" ይላል።
",https://www.bbc.com/amharic/48104027
4,ኢንዶኔዢያ፡ የመስጠም አደጋ የተጋረጠባት ዋና ከተማ ልትቀየር ነው,30 ኤፕረል 2019,"



Image copyright
Getty Images

የኢንዶኔዢያዋ ዋና ከተማ ጃካርታ በዓለማችን እጀግ አስፈሪ በተባለ ፍጥነት እየሰመጠች ስለሆነ በሌላ ከተማ ልትቀየር እንደሆነ የሀገሪቱ የእቅድ ሚኒስትር መስሪያ ቤት አስታውቋል።ሚኒስትሩ ባምባንግ በሮጆንጎሮ እንደገለጹት ውሳኔው እጅግ በጣም ወሳኝ ሲሆን የሀገሪቱ ፕሬዝዳንት ጆኮ ዊዶዶ የትኛዋ ከተማ ጃካርታን እንደምትተካ መርጠዋል ሲሉ ውሳኔውን ይፋ አድርገዋል። አዲሱ ዋና ከተማ የት ሊሆን እንደሚችል የታወቀ ነገር ባይኖርም ብዙዎች ግን ፓላግካራያ የተባለችው ከተማ መሆኗ አይቀሬ ነው እያሉ ነው።• ልጆችዎ ጤናማ ምግብ እንዲመገቡ ማድረጊያ መላዎች• ቁርስ የቀኑ እጅግ አስፈላጊ ምግብ ነውን?ከ10 ሚሊየን በላይ ነዋሪዎች ያሏት ጃካርታ በፍጥነት ወደ ምድር እየሰጠመች መሆኑ የኢንዶኔዢያ ባለስልጣናትን አሳስቧቸዋል። በቅርቡ የሃገሪቱን ፕሬዝዳንታዊ ምርጫ ያሸነፉት ፕሬዝዳንት ዊዶዶ ደግሞ ይህንን ጉዳይ ቅድሚያ የምሰጠው ኃላፊነቴ ነው ብለዋል።ምንም እንኳን ኢንዶኔዢያውያን በአውሮፓውያኑ 1945 ከኔዘርላንድስ ነጻነታቸውን ካገኙ ጀምሮ ዋና ከተማዋ ጃካርታን በሌላ ለመቀየር ቢያስቡም እስካሁን አልተሳካላቸውም ነበር።በቅርቡ በተሰራ አንድ ዓለማቀፍ ጥናት መሰረት ጃካርታ በዓለማችን እጅግ ከተጨናነቁ ከተሞች መካከል አንዷ ነች። የመንግስት ባለስልጣናትም ከቦታ ቦታ ሲንቀሳቀሱ በከፍተኛ የፖሊስ ኃይል ታጅበው ለመሄድ ይገደዳሉ።በዚህም መጨናነቅ ምክንያት በየዓመቱ 6.8 ቢሊየን ዶላር ሃገሪቱ እንደምታጣ የሀገሪቱ የእቅድ ሚኒስትር መስሪያ ቤት አስታውቋል።    የጃካርታን ሥነ ምድራዊ አቀማመጥ የሚያጠኑ ተመራማሪዎች እንደገለጹት ከተማዋ በአውሮፓውያኑ 2050 ሙሉ በሙሉ የምትሰጥም ሲሆን ባለፉት 10 ዓመታት ብቻ 2.5 ሜትር ወደታች ሰጥማለች።ይህ ማለት ደግሞ ከተማዋ በየዓመቱ ከ1 እስከ 15 ሴንቲሜትር ወደታች ትገባለች ማለት ነው። • የአውሮፕላን አደጋዎች የበዙበት 2018ዋና ከተማው ከጃካርታ ወደሌላ ቦታ ከመቀየሩ ጋር በተያያዘ ፕሬዝዳንት ጆኮ ዊዶዶ ሶስት አማራⶐች ቀርበውላቸው ነበር ተብሏል። የመጀመሪያው እዛው ጃካርታ ውስጥ አዲስና ልዩ ክልል በመመስረት የመንግስት መስሪያ ቤቶችን ወደ እዛው ማዘዋወር ሲሆን ሁለተኛው ደግሞ ሌላ ተተኪ ከተማ ማፈላለግ ነው።የመጨረሻውና ፕሬዝዳንቱ የመረጡት ሃሳብ ሳይሆን አይቀርም የተባለው ደግሞ አዲስ ከተማ ሌላ ቦታ ገንብቶ ዋና ከተማውን መቀየር የሚለው ነው።
",https://www.bbc.com/amharic/news-48101927
5,"ፕሬዚዳንት ዶናልድ ትራምፕ፡ ""ጥገኝነት ፈላጊዎች የማመልከቻ ክፍያ ይፈፅሙ""",1 ሜይ 2019,"



Image copyright
AFP

የአሜሪካው ፕሬዚዳንት ዶናልድ ትራምፕ ጥገኝነት ፈልገው ወደ አሜሪካ የሚገቡ ስደተኞች፤ ማመልከቻ ለማቅረብ ክፍያ መፈፀም እንዳለባቸው ተናገሩ። ፕሬዚደንቱ ይህንን አቅጣጫ ያስቀመጡት ባለፈው ሰኞ  በፕሬዚደንታዊ የመግባቢያ ሰነድ ላይ ሲሆን አዳዲስ ሕጎች እንዲካተቱ የተጠየቀበት ነው።• አፍጋናዊቷ ስደተኛ በኢትዮጵያ ይሁን እንጂ ክፍያ እንዲፈፀም መደረጉ ብዙ ሰዎችን መድረስ አያስችልም የሚል ትችት አጋጥሞታል።በአሜሪካ የስደተኞችን ጥያቄ የሚያስተናግደው ድርጅት የቀድሞ ኃላፊ ቪክቶሪያ ኔልሰን በበኩላቸው ""በአብዛኛው ወደ አሜሪካ የሚገቡ ስደተኞች በትከሻቸው ላይ እራፊ ጨርቅ ብቻ አንጠልጥለው ነው የሚመጡት፤ ምንም የላቸውም"" ሲሉ አስተያየታቸውን ለሮይተርስ የዜና ወኪል ገልፀዋል።• ዕጽ በማዘዋወር የተጠረጠረችው ናይጄሪያዊት ከእስር ተለቀቀችበመግባቢያ ሰነዱ ላይ ፕሬዚዳንት ትራምፕ ክፍያው የስደተኞቹን ማመልከቻ ሂደት ለመከታተል የሚውል እንጂ ከዚያ በላይ ገንዘብ እንደማይጠይቁ የገለፁ ቢሆንም ምን ያህል እንደሚሆን ያስቀመጡት የገንዘብ መጠን የለም።ነገር ግን አሁን ባለው ሕግ ወደ ሃገሪቱ በሕጋዊም ሆነ በሕገ-ወጥ መንገድ ወደ ሃገሪቱ የሚገቡ ጥገኝነት ፈላጊዎች ማመልከቻቸው እስከሚያልቅላቸው ድረስ ጊዜያዊ የሥራ ፈቃድ እንዲሰጣቸው ይደረጋል። ፕሬዚዳንቱ እንዳሉት የተለየ ሁኔታ ከሌለ በስተቀር እንዲህ ዓይነት ጥያቄዎች በ180 ቀናት ውስጥ በስደተኞች ፍርድ ቤት ማለቅ የሚቻልበት ሕግ መኖር አለበት ሲሉ ይሞግታሉ።ቢሆንም ግን ከ800 ሺህ በላይ ጥገኝነት ጠያቂዎች ባሉባት ሃገር በተጠቀሰው ቀነ ገደብ ጥያቄው ተስተናግዶ ያልቃል የሚለው ዘበት ነው። ይህ ማለት ደግሞ ሂደቱን ለመጨረስ አንድ ዓመት ይወስዳል ማለት ነው።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?በመሆኑም ፕሬዚዳንት ትራምፕ ለአሜሪካ ፍትህ ቢሮና የሃገር ውስጥ ደህንነት መሥሪያ ቤት የሰጡት ትዕዛዝ አሜሪካ ካላት ፖሊሲ ጋር ሲነፃፀር ተዓምራዊ ለውጥ እንደሆነ ተናግረዋል።ከዚህም በተጨማሪ በሕገ-ወጥ መንገድ ወደ አሜሪካ የገቡና ጊዜያዊ የሥራ ፈቃድ ያገኙ ስደተኞችን ጥያቄም መሰረዝ እንደሚፈልጉ ፕሬዚዳንቱ የገለፁ ሲሆን ባለሥልጣናቱ አዲስ ሕግ አርቅቀው እንዲመጡ የ90 ቀናት ጊዜ ሰጥተዋል። ትዕዛዙ በመካከለኛው አሜሪካ የሚመጡ ስደተኞች ወደ ሃገር ውስጥ እንዳይገቡ ለመቆጣጠር ሲሉ ያመጡት ሃሳብ እንደሆነ ተነግሯል።
",https://www.bbc.com/amharic/news-48116605
6,ዕጽ በማዘዋወር የተጠረጠረችው ናይጄሪያዊት ከሳኡዲ እስር ቤት ተለቀቀች,1 ሜይ 2019,"



Image copyright
Nigerian Ministry of Foreign Affairs

ባለፈው ዓመት ሳኡዲ አረቢያ ውስጥ በእጽ ማዘዋወር ተጠርጥራ በእስር ላይ የነበረች አንዲት ናይጄሪያዊት ተማሪ በነጻ መሰናበቷን የሃገሪቱ መንግሥት አስታወቀ።ዛይነብ አሊዩ 2000 እሽግ የህመም ማስታገሻ መድሃኒቶችን ወደ ሳኡዲ አረቢያ ይዘሽ ገብተሻል የሚል ክስ ነበር በወቅቱ የቀረባበት።የናይጄሪያ ባለስልጣናት ግን በምርመራ ደረስንበት ባሉት መረጃ መሰረት የአሊያ ሻንጣ ውስጥ መድሃኒቶቹን በስውር ያስቀመጠው በህገወጥ የእጽ ዝውውር ላይ የተሰማራ አንድ የወንጀለኞች ቡድን ነው።• ከ27 ዓመታት በኋላ ከ'ኮማ' የነቃችው ሴት • ሰላሳ ሰባት ማዳበሪያ ዕፀ ፋርስ ወደ ውጭ ሊወጣ ሲል ተያዘ  በኢስላማዊ ህግ በምትተዳደረው ሳኡዲ አረቢያ የእጽ ዝውውር ከባድ ወንጀል ሲሆን ይህንን ሲፈጽም የተገኘ ማንኛውም ግለሰብ የሞት ፍርድ ነው የሚጠብቀው።ባሳለፍነው ወርም አንዲት ናይጄሪያዊ የፓኪስታንና የየመን ዜግነት ካላቸው ሰዎች ጋር በዚሁ ወንጀል ጥፋተኛ ተብለው በመካ ከተማ የሞት ፍርዱ ተግባራዊ ተደርጎባቸዋል።ዛይነብ አሊዩ ሳኡዲ አረቢያ ውስጥ በቁጥጥር ስር ከዋለችበት ቀን ጀምሮ ብዙ ናይጄሪያውያን ተቃውሟቸውን ሲገልጹ የነበረ ሲሆን ዛይነብ ነጻ ትሁን የሚል እነቅስቃሴ በማህበራዊ ሚዲያዎችም ጀምረው ነበር።ማክሰኞ ዕለትም በመቶዎች የሚቆጠሩ የማይታማ ሱሌ ዩኒቨርሲቲ ተማሪዎች ካኖ በተባለችው ከተማ በመሰባሰብ ዛይነብ ትለቀቅ የሚል የተቃውሞ ድምጻቸውን ካሰሙ በኋላ ነው የመለቀቋ ዜና የተሰማው።ሰኞ ዕለትም የናይጄሪያው ፕሬዝዳንት ሞሃመዱ ቡሃሪ የሃገሪቱ ጠቅላይ አቃቤ ህግ ጉዳዩን እንዲከታተሉት ትእዛዝ አስተላልፈው ነበር ተብሏል።ባሳለፍነው የአውሮፓውያኑ ዓመት ታህሳስ ወር ላይ ዛይነብ ከቤተሰቦቿ ጋር ወደ ሳኡዲ ተጉዛ ሆቴላቸው ውስጥ እያሉ ነበር በሳኡዲ ፖሊስ በቁጥጥር ስር ዋለችው።እስከ ማክሰኞ ድረስም በእስር ላይ ነበረች።የሳኡዲ ባለስልጣናት እንደገለጹት የአሊዩ ስም ያለበት ሻንጣ ኤርፖርት ውስጥ የተገኘ ሲሆን 2000 እሽግ ትራማዶል የተባለ የህመም ማስታገሻ በውስጡ ተገኝቷል።በቅርቡ የናይጄሪያ የእጽ ቁጥጥር ኤጀንሲ እንደገለጸው በእጽ ማዘዋወር ስራ ላይ የተሰማሩ ብዙ የወንጀለኛ ቡድኖች ያሉ ሲሆን ባላወቀችው መንገድ ዛይነብም የነዚህ ቡድኖች መጠቀሚያ ሆናለች።• የካናዳ ፓርላማ ዕፀ-ፋርስን ለመዝናኛነት ህጋዊ አደረገ የዛይነብ ወላጅ አባት በሳኡዲ ስለተፈጠረው ነገር ለናይጄሪያ ፖሊስ ባሳወቁ ወቅት ልጃቸው ከናይጄሪያ ስትወጣ በተጠቀመችው ማላም አሚኑ አለማቀፍ አየር ማረፊያ ውስጥ ምርመራ ተጀመረ።በምርመራውም ስድስት የአየር መንገዱ ሰራተኞች በቁጥጥር ስር ዋሉ ሲሆን በከፍተኛ ወንጀል ክስ ተመስርቶባቸዋል ተብሏል።ዛይነብ አሊዩም ወንጀለኛ አይደለሽም ወደቤትሽ መመለስ ትችያለሽ ተብላ በነጻ ተሰናብታለች።     
",https://www.bbc.com/amharic/news-48102088
7,የአይ ኤስ መሪ ከአምስት ዓመታት በኋላ ለመጀመሪያ ጊዜ ታየ,30 ኤፕረል 2019,"



Image copyright
AFP

የኢስላማዊ ታጣቂ (አይ ኤስ) ቡድን መሪ አቡ ባክር አልባግዳዲ ድምጹን ካጠፋ ከአምስት ዓመታት በኋላ ለመጀመሪያ ጊዜ በተንቀሳቃሽ ምስል መልዕክቱን አስተላልፏል። ቡድኑ ለተነጠቃቸው ይዞታዎችም የበቀል እርምጃ እንደሚወስድ ዝቷል።በአውሮፓውያኑ 2014  ሞሱል በተባለችው የሶሪያ ከተማ ውስጥ ሆኖ በሶሪያና ኢራቅ ላይ እስላማዊ ካሊፌት መመስረቱን ካወጀ በኋላ እምጥ ይግባ ስምጥ ሳይታወቅ ቀርቶ ነበር።• በኢራቅ እስላማዊ ቡድኑ 200 የጅምላ መቃብሮችን ትቶ መሄዱን የተባበሩት መንግሥታት ተናገረ• የአይኤስ ታጣቂዎች ኢትዮጵያዊያንን ገደሉ በተንቀሳቃሽ ምስሉ በቅርቡ በባጉዝ ያጋጠማቸውን ሽንፈት ያመነ ሲሆን መልዕክቱ መቼ እንደተቀረጸ ግን እርግጠኛ መሆን አልተቻለም። ቡድኑ በበኩሉ ተንቀሳቃሽ ምስሉ በያዝነው ሚያዚያ ወር ላይ የተቀረጸ እንደሆነ አስታውቋል።አልባግዳዲ በመልዕክቱ ከሁለት ሳምንት በፊት በስሪላንካ የፋሲካ በዓል ዕለት ለደረሰው የቦምብ ጥቃት ኃላፊነቱን የወሰደ ሲሆን ባጉዝ ላይ ላጋጠማቸው ሽንፈት ምላሽ እንደሆነ አስታውቋል።ከዚህ በተጨማሪም አልባግዳዲ የሚመራው ቡድን በቡርኪና ፋሶ፣ ማሊ፣ ሱዳንና አልጄሪያ ባሉ የአፍሪካ ሃገራት ስላለው ወታደራዊ ግንኙነትና መታወጅ ስላለበት ኢስላማዊ ጂሃድ መልዕክቱን አስተላልፏል።ቡድኑ ምንም እንኳን በተለያዩ ግዛቶች ሽንፈትን ቢቀምስም የዚህኛው ተንቀሳቃሽ ምስል ዋነኛ ግቡ ሽንፈቶቹን ለመቀበል ሳይሆን አልባግዳዲን ለገደለ 25 ሚሊየን ዶላር ሽልማት ከመኖሩ ጋር ተያይዞ ብዙዎች ሳይሞት አይቀርም ማለታቸውን ለማስተባበል ይመስላል።
",https://www.bbc.com/amharic/news-48101931
8,የቬንዙዌላው ተቃውሞ መሪ አድማዎች እንዲደረጉ ጥሪ አቀረቡ,2 ሜይ 2019,"



Image copyright
AFP/Getty Images

የቬንዝዌላውን ፕሬዝዳንት ኒኮላስ ማዱሮን ክፉኛ እየተገዳደሩ ያሉት ተቃዋሚው ጁአን ጓአዲዶ ፕሬዝዳንቱ እጅ እንዲሰጡና ሥልጣን እንዲለቁ የሚያስገድዱ ተከታታይ አድማዎች እንዲደረጉ ጥሪ አቀረቡ።ጓአዲዶ ለመንግሥት ሠራተኞች ጥሪ ያደረጉት የሥራ ማቆም አድማው ዛሬ እንዲደረግ ሲሆን ይህ የሠራተኞች አድማ ወደ አጠቃላይ አድማ እንደሚያመራም ገልፀዋል።ሪፖርቶች እንደሚያሳዩት ትናንት ካራካስ ውስጥ በተቃዋሚ ሰልፈኞችና በፖሊስ መካከል በተፈጠረ ግጭት አንዲት ሴት ተገድላለች። በሌላ በኩል ደግሞ ፕሬዝዳንት ማዱሮ አገር ጥለው ሊሸሹ ነበር መባሉን ውድቅ በማድረግ አሜሪካን እሳቸው ላይ መፈንቅለ መንግሥት በመምራት ወንጅለዋል።እናም በተሞከረው መፈንቅለ መንግሥት የተሳተፉም ቅጣት እንደሚጠብቃቸው አስታውቀዋል። በሌላ በኩል በቬንዙዌላ ምክንያት በአሜሪካና በሩሲያ መካከልም ውጥረት ነግሷል። የአሜሪካው የውጭ ጉዳይ ሚንስትር ማይክ ፖምፒዮ ሩሲያና ኩባ ለማዱሮ ድጋፍ በማድረግ አገሪቱ እንዳትረጋጋ እያደረጉ እንደሆነና የቬንዙዌላን ቀውስ ለመፍታት አሜሪካ ወታደራዊ እርምጃ ልትወስድ እንደምትችልም ተናግረዋል።• መሸፈን የተከለከለባቸውን የዓለም አገራት ያውቃሉ?የሩሲያው አቻቸው ሰርጌ ላቭሮቭ የአሜሪካ በቬንዙዌላ ጉዳይ ጣልቃ መግባት አገሪቱን ይበልጥ ወደ ጥፋት የሚመራና ዓለም አቀፍ ህግንም የሚፃረር እንደሆነ ፖምፒዮን ነግረዋቸዋል።ጉአዲዶ በዚህ የአውሮፓውያኑ አመት መጀመሪያ ላይ ራሳቸውን የአገሪቱ ጊዜያዊ መሪ አድርገው የሾሙ ሲሆን አሜሪካና እንግሊዝን ጨምሮ 50 የሚሆኑ አገራት እውቅና እንደሰጧቸው የሚታወስ ነው። ብዙ የላቲን አሜሪካ አገራትም ለጓዲዶ እውቅና ሰጥተዋል።ሆኖም ግን በሩሲያና በቻይና እንዲሁም በቬንዙዌላ የጦር ኃይል ከፍተኛው ክፍል የሚደገፉት ማዱሮ በጭራሽ ሥልጣን የመልቀቅ ሃሳብ ያላቸው አይመስልም።ጓዲዶ በስፓኒሽ በፃፏቸው በርካታ ትዊቶች በተቃውሟቸው ስኬታማ ለመሆን የመጨረሻው መጨረሻ ላይ መድረሳቸውን በመግለፅ አሁን የመንግሥት ሠራተኞች ተቃውሞውን የሚቀላቀሉበት ጊዜ ነው በማለት ጥሪያቸውን አስተላልፈዋል።በመሆኑም ተቃውሞ ሰልፈኞች ጎዳናዎች ላይ እንዲቆዩ በመጠየቅ ማዱሮም በዚህ ሥልጣን ለመልቀቅ እንደሚገደዱ ገልፀዋል። ጓዲዶ ብዙ ቢጥሩም የመንግሥት ሠራተኞችን ድጋፍ ማግኘት ግን እስካሁን አልቻሉም።ትናንት ፕሬዝዳንት ማዱሮም ለደጋፊዎቻቸው ንግግር አድርገው የነበረ ሲሆን የማዱሮም የጓዱዶም ደጋፊዎች ሰልፍ አድርገው ነበር። ሰልፎቹ መጀመሪያ ሰላማዊ የነበሩ ቢሆንም በኋላ ግን ተኩስ ተከፍቷል። በዚህም አንዲት ሴት መገደሏንና 27 ሰዎች መቁሰላቸው ተዘግቧል።•ተስፋዬ ገብረአብ ስለ ዶ/ር ነጋሶ ጊዳዳ ምን ይላል?• በቤኒሻንጉል ጉሙዝ ክልል በተፈፀመ ጥቃት 17 ሰዎች ሞቱ
",https://www.bbc.com/amharic/news-48130406
9,በቤኒሻንጉል ጉሙዝ ክልል በተፈፀመ ጥቃት 17 ሰዎች ሞቱ,29 ኤፕረል 2019,"




በቤኒሻንጉል ጉሙዝ ክልል፤ መተከል ዞን፤ ዳንዱር ወረዳ ላይ በተፈፀመ ጥቃት 17 ሰዎች መገደላቸውን የአማራ ክልል የመንግስት ኮሚዩኒኬሽን ጉዳዮች ጽ/ቤት ኃላፊ አቶ አሰማኸኝ አስረስ ለቢቢሲ አስታወቁ።• «በስልክዎ ታካሚና አካሚ እናገናኛለን» ሥራ ፈጣሪው ወጣትግጭቱ ሚያዚያ 17 /2011 ዓ.ም የተፈጠረ ሲሆን በጫኝና አውራጅ ሥራ በተሰማሩ ሁለት ግለሰቦች ግላዊ ጠብ ሰበብ እንደሆነ ተናግረዋል። ኃላፊው እንደሚሉት በጊዜው የነበረው ፌደራል ፖሊስ የሁለቱን ግለሰቦች ግጭት ለማረጋጋት ሲሞክር በመካከል አለመግባባት ተፈጥሮ በተተኮሰ ጥይት አንድ የጉሙዝ ተወላጅ ሕይወቱ ሊያልፍ ችሏል። ከዚህ በኋላ ግጭቱ እንደተባባሰ ኃላፊው ያስረዳሉ።""በክልሉ  አንድ ጉሙዝ ከተገደለ፤  የቆዳ ቀለማቸው ቀላ ያሉ ሰዎችን የመግደልና የመበቀል ጎጂ ልማዳዊ ድርጊት አለ"" የሚሉት አቶ አሰማኸኝ፤ በዚህም ምክንያት በየቦታው ያሉ የአማራ ክልል ተወላጆች ላይ ግድያና ንብረቶቻቸውን የመዝረፍ ጥቃት ተፈፅሞባቸዋል። አቶ አሰማኸኝ 17ቱ ሰዎች በምን አይነት ሁኔታ ተገደሉ ተብሎ ለቀረበላቸው ጥያቄ፤ በአከባቢው በቀስት እና በጥይት ሰዎችን የመግደል ልማድ አለ። ይሁን እንጂ እኚህ ሰዎች በምን አይነት ሁኔታ እንደተገደሉ የሚያሳይ ዝርዝር መረጃ የለኝም ብለዋል። ግጭቱ ለተከታታይ አራት ቀናት የዘለቀ ሲሆን የ17 ሰዎች ሕይወት ማለፉ ተረጋግጧል። ከእነዚህ መካከል  አስራ አንዱ የአማራ ክልል ተወላጆች ሲሆኑ ስድስቱ የእዚያው አካባቢ ተወላጆች መሆናቸውን አቶ አሰማኸኝ ተናግረዋል።ለጊዜው ጉዳት ያጋጠማቸው ግለሰቦችን ቁጥር በእጃቸው ባይገኝም ጥቃቱ በተበታተነና በተለያየ አካባቢ በመፈፀሙ የሟቾቹ ቁጥር ሊጨምር ይችላል ብለዋል።• «አቶ ገዱም ሆነ ደመቀ እኛም ብንፈተሽ ግድፈት አለብን ማለታቸውን አስታውሳለሁ» የአቶ ታደሰ (ጥንቅሹ) ባለቤትበግጭቱ  ስጋት ያደረባቸው ሰዎች እንጂ የተፈናቀሉ ሰዎች አለመኖራቸውም አክለዋል።በአካባቢው የፌደራልና የመከላከያ የፀጥታ ኃይሎች እንዲገቡ የተደረገ ቢሆንም አካባቢው ጫካና የተበታተነ የአኗኗር ስርዓት በመኖሩ ለማረጋጋት ቀናት ሊወስድ ችሏል ብለዋል አቶ አሰማኸኝ። ትናንት ሌሊት ፓዊ ወረዳ፤ አባውርኛ ቀበሌ ላይ 25 የሚሆኑ የአካባቢው ተወላጅ ቤቶች የተቃጠሉ ሲሆን ዛሬ ሌሊት በአንፃሩ መረጋጋት  እንደታየ ነግረውናል።• የካቢኔው ሽግሽግ ምን ያመላክታል? የአማራ ክልል ከሚደግፋቸው ታዳጊ ክልሎች መካከል አንዱ የቤኒሻንጉል ጉምዝ ክልል መሆኑን የሚጠቅሱት ኃፊው በአካባቢው ባለ ጎጂ ልማዳዊ ድርጊቶች ምክንያት በአማራ ተወላጆች ላይ በተደጋጋሚ ጥቃት መፈፀሙን ኃላፊው ያስታውሳሉ።ይሁን እንጂ ይህንንም ለመከላከል የሁለቱ ክልል አመራሮች በቅርቡ በእንጂባራ ከተማ ተገናኝተው የመከሩ ሲሆን በጋራም እየሰሩ እንደሚገኙ ገልፀዋል።በዚህ ግጭት ሳቢያም በስጋት የሚፈናቀሉ ሰዎች እንዳይኖሩ ከሁለቱ ክልሎች የተውጣጡ ልዑካን ወደ አሶሳ እያመሩ መሆናቸውን ገልፀውልናል።የቤኒሻንጉል ጉሙዝ ክልል ባለስልጣናትን ለማነጋገር ያደረግነው ሙከራ ሳይሳካ ቀርቷል። 
",https://www.bbc.com/amharic/news-48092091
10,የስሪ ላንካ ጥቃት፡ ፊትን መሸፈን የተከለከለባቸው የዓለማችን አገራት,30 ኤፕረል 2019,"



Image copyright
Getty Images

በስሪ ላንካ ከሁለት ሳምንት በፊት በፋሲካ በዓል  ወቅት የደረሰውን ጥቃት ተከትሎ ህዝብ በተሰበሰበበት ቦታ ፊትን መሸፈን ተከልክሏል። የአገሪቱ ፕሬዚደንት እንዳስታወቁት ለአገሪቱ ደህንነት ሲባል ማንነትን የሚደብቁ አልባሳት መከልከላቸውን አስታውቀዋል።• ሂጃብ ለባሿ የሕግ ብቃት መመዘኛ ፈተና ላይ እንዳትቀመጥ ተከለከለች ይህ እግድ ለሰላማችን ይበጀናል ሲሉ የተለያዩ ብሔሮችና ኃይማኖት ተከታዮች ተግባራዊ እንዲያደርጉት ያበረታቱ እንዳሉ ሁሉ የሰብዓዊ መብት ተሟጋቾች ደግሞ በሐይማኖታዊ ግዴታ ልብስን የሚለብሱ ሙስሊም ሴቶችን መብት የጣሰና ያገለለ ነው ሲሉ ተቃውመውታል።ተመሳሳይ እገዳዎችን የጣሉ የዓለማችን አገራት የትኞቹ ናቸው?ፈረንሳይፈረንሳይ ሕዝብ በተሰበሰበበት ቦታ ሙሉ በሙሉ ፊትን የሚሸፍን እስላማዊ ልብስ የከለከለች የመጀመሪያዋ አውሮፓዊት አገር ናት፤ እገዳውን የጣለችውም ከስምንት ዓመታት በፊት ሲሆን በአውሮፓ ሰብዓዊ መብቶችን የሚመለከተው ፍርድቤት እገዳውን ያፀደቀው ከአምስት ዓመታት በፊት ነበር።ዴንማርክበዴንማርክም ሙሉ በሙሉ ፊትን የሚሸፍኑ አልባሳት ክልከላ ተግባራዊ መደረጉን ተከትሎ ባለፈው ዓመት ተቃውሞ ተነስቶ  ነበር። አንድ ሰው ሙሉ በሙሉ ፊትን የሚሸፍን አልባሳት ለብሶ ህዝብ በተሰበሰበበት ቦታ የተገኘ እንደሆነ 1 ሺህ ክሮን (157 የአሜሪካ ዶላር ወይም 4500 ብር ገደማ) ቅጣትን ያስከትላል።በተደጋጋሚ ይህን አድርጎ የተገኘም ቅጣቱ በአስር እጥፍ ከፍ ሊልበት ይችላል።• ዴንማርክ ሙሉ የፊት ገጽታን የሚሸፍን 'ሂጃብ' አገደችኔዘርላንድስየኔዘርላንድስ ምክርቤት ተመሳሳይ ህግ ያስተላለፈው ባለፈው ዓመት ሰኔ ወር ላይ ነበር። ሕጉ የህዝብ በሆኑ ህንፃዎች ላይ፤ ለምሳሌ እንደ ሆስፒታል፣ ትምህርት ቤቶችና የህዝብ ትራንስፖርት ላይ ፊትን መሸፈንን ይከለክላል፤ ይሁን እንጂ የህዝብ መንቀሳቀሻ መንገዶችን አያካትትም።ጀርመንበጀርመን ደግሞ ፊትን ሸፍኖ ማሽከርከር ህገወጥ ነው። የጀርመን የህዝብ ተወካዮች ምክርቤት በከፊልም ቢሆን በዳኞች፣ በመንግስት ሰራተኞች እና ወታደሮች ላይም እግዱን ጥሏል። ሙሉ ፊታቸውን በዓይነ እርግብ የሸፈኑ ሴቶችም ማንነታቸውን ለማሳየት በሚጠየቁበት ጊዜ መገለጥ እንዳለባቸው ያስገድዳል።አውስትራሊያ በአውስትራሊያ በህዝብ መገልገያ ቦታዎች፤ ለምሳሌ ትምህርት ቤትና ፍርድቤት ሙሉ በሙሉ ፊትን የሚሸፍን አልባሳትን መልበስ ያገደችው ከሁለት ዓመታት በፊት ነው።ቤልጂየምቤልጂየም ሙሉ ፊትን መሸፈን የሚከለክለውን ህግ ተግባራዊ ያደረገችው ከስምንት ዓመታት በፊት ሲሆን እግዱ ማንኛውንም ዓይነት ማንነትን የማያሳይ ልብስ በተለያዩ መዝናኛ ቦታዎችና መንገዶች ላይ ለብሶ መገኘትን ይከለክላል።ኖርዌይኖርዌይ በትምህርት ተቋማት ውስጥ ፊትን የሚሸፍን አልባሳትን መልበስ የከለከለችው ባለፈው ዓመት ነው።ቡልጋሪያከሶስት ዓመታት በፊት የቡልጋሪያ ምክር ቤት ፊታቸውን የሚሸፍኑ ሴቶች የሚያገኙትን ጥቅማ ጥቅም የሚነሳ ረቂቅ ህግ አፅድቃለች።ሉግዘምበርግበሆስፒታል፣ በፍርድቤቶችና ህዝብ በሚገለገልባቸው ህንፃዎች ፊትን መሸፈን በሉግዘምበርግም የተከለከለ ነው።• በኬንያ የኢትዮጵያ ኤምባሲ የተሞሸሩት ጥንዶች አንዳንድ የአውሮፓ አገራት በተወሰኑ ከተሞቻቸው አሊያም ክልሎች ብቻ ህጉ ተግባራዊ እንዲሆን አድርገዋል። ይህም ጣሊያን፣ ስፔን እና ስዊዘርላንድን ይጨምራል። አፍሪካ ቻድ፣ ጋቦን፣ ካሜሩን ፣ ኒጀርና ሪፐብሊክ ኦፍ ኮንጎ ከሶስት ዓመታት በፊት በተደጋጋሚ ባጋጠማቸው የአጥፍቶ ጠፊ ጥቃት ፈፃሚዎች የተሸፈኑ ሴቶች ሆነው በመገኘታቸው ሙሉ በሙሉ ፊትን መሸፈን ከልክለዋል።አልጀሪያም ከባለፈው ዓመት አንስቶ ሙሉ በሙሉ ፊትን የሚሸፍን ሂጃብ ማድረግ አግዳለች።ቻይናበቻይና ዢንጂያንግ ግዛት ፊትን የሚሸፍን አልባሳት መልበስና ፂምን ማሳደግ በጥብቅ የተከለከለ ነው።ዢንጂያንግ ኡጉር የተባለች ሙስሊሞች የሚኖሩባት ከተማ ስትሆን ክልከላውም እነርሱን ያገለለ እንደሆነ ተናግረዋል። ግዛቱ ግን የተለያዩ ግጭቶች የሚከሰቱበት ሲሆን መንግስት እስላማዊ ታጣቂ ቡድኑን ተጠያቂ ያደርጋል።
",https://www.bbc.com/amharic/news-48101898
