ደረጃ,ርዕስ,ቀን,ዜና,ድረ-ገጽ
1,የኤርትራ 28ኛ ዓመት ነፃነት ከየት ወደየት?,24 ሜይ 2019,"



Image copyright
Getty Images

ኤርትራ ከጣልያንና ከእንግሊዝ ቅኝ አገዛዝ ነፃ ከወጣች በኋላ በተባበሩት መንግሥታት ድርጅት ተልዕኮ መሰረት በ1946 ዓ. ም. ከኢትዮጵያ ጋር በፌዴሬሽን እንድትዋሃድ ተደረገች። በወቅቱ የኢትዮጵያ መሪ የነበሩት አፄ ኃይለሥላሴ ፌዴሬሽኑን አለመፈለግ ብቻ ሳይሆን እንዲፈርስ አደረጉት። የተባበሩት መንግሥታት ድርጅትንም ሳያማክሩ እንዲሁም የኤርትራ ፓርላማ ይሁንታ ሳይገኝበት ፌዴሬሽኑ መፍረሱ በኤርትራውያን ዘንድ ቅሬታን እንዲሁም ለትጥቅ ትግሉ መነሻ ሆነ። መስከረም 1953 ዓ. ም. የትጥቅ ትግሉ ሀ ተብሎ ተጀመረ።• የ ""ጥርስ አልባው"" ማዕቀብ መነሳት ፖለቲካ? የትጥቅ ትግሉ ውጤትበትጥቅ ትግሉ የመጀመሪያ አስር ዓመታት የነበሩት ጥቂት ታጋዮች ሲሆኑ፤ ቀስበቀስ እያደገ ሲመጣ በተፈጠረ መከፋፈል በኢሳያስ አፈወርቂ የሚመሩ ጥቂት ታጋዮች ከተሐኤ (ጀብሃ) ተገንጥለው ሕዝባዊ ሓይሊታት' (ሻዕቢያ) የተሰኘ ቡድን አቋቋሙ። በወቅቱ ሁለቱም ቡድኖች በሰው ኃይልና ልምድ በመጠናከራቸው፤ የታጋይነት መንፈስና የአመራር ብስለት ተጣምረው አብዛኞቹን የኤርትራ ከተሞች ነጻ ማውጣት ችለው ነበር።ነገር ግን በ1974 ዓ. ም. የኢትዮጵያ መንግሥት ሁለገብ ዘመቻ ያካሂዳል። የታሪክ ተንታኞች እንደሚሉት ደርግ እንደ የቀይ ኮከብ ዘመቻ ከፍተኛ ኃይል አሰልፎ አያውቅም። በዚህም የአየር፣ የምድርና የባህር ኃይሉን ነበር በጋራ ያሰለፈው። ይህንንም ተከትሎ ሁለቱም ቡድኖች ከተቆጣጠርዋቸው የኤርትራ ከተሞች ወደ ሳህልና ባርካ በረሃዎች ተገፉ።የደርግ መንግሥት በከፍተኛ ዘመቻ ሻዕቢያም ሆነ ጀብሃ ላይ ከፍተኛ ጥቃት ቢያደርስም ሁለቱን ቡድኖች ለማጥፋት አልቻለም።• ታዋቂዎቹ ኤርትራዊያን በሙዚቃቸው ምክንያት ይቅርታ ጠየቁሻዕቢያ ለኢትዮጵያ መንግሥትም ሆነ ለዓለም ማህበረሰብ የኤርትራ ሕዝብ በሕጋዊ መንገድ የራሱን ዕድል በራስ እንዲወስን ጥሪ ቢያቀርብም ከደርግ በኋላ ተቀባይነት አላገኘም። ኤርትራ በነፃነት ማግስት ትግሉ ቀጥሎም በ1983 ዓ. ም. የደርግ ሠራዊት የተደመሰሰ ሲሆን፤  ሻዕቢያ አስመራን እንዲሁም አጋሩ ህወሐት አዲስ አበባን መቆጣጠር ቻሉ። በወቅቱም አዲስ አበባ ላይ የሽግግር መንግሥት ሲቋቋም ኢሳይያስ አፈወርቂ በታዛቢነት ተገኝተው ነበር።• ፕሬዝዳንት ኢሳያስ በአዲስ አበባና ሃዋሳ ጉብኝት ያደርጋሉ የኤርትራ መንግሥትም ሕዝበ ውሳኔ በማካሄድ በ98.9 በመቶ ኤርትራ በነፃ አገርነት ከዓለም አገሮች ተርታ ተመደበች። ለሦስት አስርት ዓመታት መራራ ትግል ሲያካሂድ የቆየው የኤርትራ ሕዝብ በልጆቹ ድል ተደስቶ ሕገ መንግስታዊ ሥርዓት ተቋቁሞ በሰላምም ለአገሩ አስተዋፅኦ ለማድረግ ተስፋን ሰነቀ።በየውጭ አገራቱ ይኖሩ የነበሩ ኤርትራውያንም በአዲስ ተስፋና መንፈስ ያላቸውን ሃብት ሰብስበው ወደአገራቸው መትመም ጀመሩ። ነገር ግን ያልታሰበው ሆኖ ጊዜያዊው መንግሥት ከዘረጋቸው የሕግ ማእቀፎች እና ፖሊሲዎች ጋር መስማማት ስላልቻሉ ወደየመጡበት መመለስ ጀመሩ።ብዙዎቹ ያልጠበቁት ነገር ሆኖ ተስፋ ቢቆርጡም በሽግግር ወቅት እንደዚህ አይነት እንቅፋቶች የተለመዱ ናቸውና ሕገ መንግስታዊ ሥርዓት እስኪቋቋም በትግስት እንጠብቅ ያሉና በተስፋ መኖርን የመረጡትም ብዙ ናቸው።


Image copyright
AFP

ከነፃነት በኋላ የኤርትራ መንግሥት ከኢትዮጵያ መንግሥት ጋር የነበራቸው ግንኙነት ጠንካራ ስለነበረ የሁለቱ አገራት ንግድ መሳለጥም ለኤርትራ ሕዝብ አንድ ተስፋ ነበር።ብዙ ሳይቆይ በዚህ ተስፋቸው ላይ ውሃ ተቸለሰ፤ በቀጣይም ከጂቡቲ፣ ከየመን እንዲሁም ከሱዳን ጋር ጦርነት ውስጥ መግባቷ የጦርነት አዙሪት ውስጥ እንደከተታቸው ተሰማቸው። እንዲሁም በጦርነት የወደመች አገራቸውን እንገነባነለን ብለው 18 ወራት የብሔራዊ ውትድርና አገልግሎት ሲያገለግሉ የነበሩ ወጣቶች መሞትና በከንቱ መባከን የኤርትራን ሕዝብ እጅግ ያስደነገጠ ክስተት ነበር። በ1994 3ኛውን ድርጅታዊ ጉባኤ ያካሄደው ሻዕቢያ አገራዊ ሸንጎ አቋቁሞ የአገሪቷን ሕገ መንግስት የሚነድፍ ኮሚሽን ማቋቋሙ ጋር ተያይዞ፤ ሕዝቡ ሕገ መንግሥት ተረቆ የፖለቲካ ድርጅቶች ተወዳድረው ፖለቲካዊ ስልጣን የሚጨብጡበት ስርዓት ይገነባል የሚል ተስፋን አንግበው ነበር።• በኢትዮ-ኤርትራ ድንበር ንግድ ተጧጡፏልበ1991 ዓ. ም. ኢትዮጵያና ኤርትራ በድምበር ምክንያት ወደጦርነት ገብተው ከመቶ ሺዎች በላይ ሕይወታቸውን ማጣታቸው የብዙ ኤርትራውያንን ተስፋ ያጨለመ ነው።ምንም እንኳን ጦርነቱ ተቋጭቶ አልጀርስ ላይ ስምምነት ቢፈረምም ሁለቱ አገራት ወደሰላም መምጣት አልቻሉም። ከጦርነቱ በኋላም ፕሮፌሰር በረከት ኃብተሥላሴን ጨምሮ የኤርትራ ልኂቃን 'ጂ-13' የሚባለው ቡድን በርሊን ላይ በመሰባሰብ የኤርትራን መጪ ዕጣ ፈንታ በተመለከተ ሀሳቦቻቸውን በደብዳቤ ወደፕሬዚዳንት ኢሳያስ አፈወርቂ ቢልኩም ፍሬ አላፈራም።ከዚህም በተጨማሪ ከፍተኛ የመንግሥት ባለስልጣናትን ጨምሮ ወታደራዊ አመራሮች፣ ጀኔራሎችንና ነባር ታጋዮች የወከለው 'ጂ-15 የተሰኘው ቡድን በኢትዮጵያና በኤርትራ የተደረገውን ጦርነት ጨምሮ በተለያየ ጉዳዮች ለመመካከር ከፕሬዚዳንቱ ጋር ስብሰባ እንዲደረግ ጠየቁ።ፕሬዚዳንቱ ምንም ምላሽ ሳይሰጧቸው በኤርትራ ቴሌቪዥን በኩል የቡድኑን ስም የሚያጠለሹ ፕሮፓጋንዳዎች መነዛት ተጀመሩ። በሌላ በኩል ደግሞ የግል ጋዜጦች የነሱን ሃሳብ ደግፈው መፃፍ ጀመሩ። በመጨረሻም በአገር ክህደት ተወንጅለው ቡድኑ ብቻ ሳይሆን የነሱን ሀሳብ የደገፉ ጋዜጠኞች ታሰሩ፤ ጋዜጦቹም ተዘጉ።እስካሁን ድረስ ፍርድ ቤትም አልቀረቡም፤ ያሉበትም አይታወቅም። በተለያዩ ጊዜያት ጠባቂዎቻቸው የነበሩና ከኤርትራ የወጡ ሰዎች አብዛኞቹ እስረኞች በበሽታና በንፁህ አየር እጦት ምክንያት እንደሞቱ ቢናገሩም፤ የኤርትራ መንግሥት ግን እስከቅርብ ጊዜ ምላሽ ሳይሰጥ ቆይቷል። ከጥቂት ዓመታት በፊት ግን የኤርትራ የውጭ ጉዳይ ሚኒስትር ኦስማን ሳልህ ከአንድ የፈረንሳይ ሚድያ ጋር ባደረጉት ቃለ ምልልስ ''ሁሉም በሕይወት አሉ። ጤንነታቸው በጥሩ ሁኔታ ይገኛል'' የሚል ምላሽ ሰጥተዋል።የግለሰቦቹ መታሰር በኤርትራ ሕዝብ ዘንድ ጥቁር ጥላ የጣለ ሲሆን፤ ከዚህም በላይ በአልጀርስ ስምምነት ትግበራ ላይ የኢትዮጵያ መንግሥት እምቢተኝነት ተከትሎ የኤርትራ መንግሥት ሕዝቡን ለመጨቆን እንደመሣሪያነት በመጠቀሙ የኤርትራውያን ሕይወት መራር አድርጎታል ብለው የሚተቹ ብዙዎች ናቸው። የኤርትራ ሉዓላዊነትን ለማስከበር ሲባል ብሔራዊ ወታደራዊ አገልግሎት መሳተፍ አለባችሁ ተብለው በግድ የተጋዙ፤ በሰላም ሠርተው መኖር ያልቻሉ ወጣት ኤርትራውያን እግራቸው እንዳመራቸው ስደትን መርጠው ሳይሆን ተገደው መንጎድ ጀመሩ። • ኢትዮጵያና ኤርትራ የት ድረስ አብረው ይራመዳሉ?ስደቱ እግር በግር ሳይሆን በውሃ ጥም፣ በሰሃራና በሲናይ ሽፍቶች የገደሏቸው፤ ባህር ውጦ ያስቀራቸው ኤርትራውያንን ቤቱ ይቁጠራቸው። ጭቆናውና የመብት ጥሰቱ በመብዛቱ ምክንያት የተባበሩት መንግሥታት ኤርትራ ውስጥ ተፈጸመ የተባለውን የሰብአዊ መብት ጥሰት የሚመረምር ልዩ ቡድን አቋቋመ። ነገር ግን  ቡድኑ ኤርትራ ውስጥ ገብቶ የማጣራቱን ሥራ እንዲሠራ የኤርትራ መንግስት ባለመፍቀዱ፤ ሦስት አባላት ያሉት መርማሪ ኮሚሽን አቋቋመ።ኮሚሽኑ ከሁለት ዓመታት ምርመራ በኋላ የደረሰበት እንደሚያሳየው፤ በኤርትራ ውስጥ ከባድ የሰብአዊ መብት ጥሰት መፈጸሙንና፤ ጥሰቱን የፈጸሙ የኤርትራ ባለስልጣናት ወደፍርድ ቀርበው እንዲጠየቁ ውሳኔ አቀረበ።የኤርትራ መንግሥት ግን ከእውነት የራቀና ፖለቲካዊ አጀንዳ ያለው እና የኤርትራ መንግሥትን ለማዳከም የተጎነጎነ ሴራ ነው ሲል ውሳኔውን ውድቅ አድርጎታል።


Image copyright
Alexis ORAND/Getty Imees

የኢትዮጵያና የኤርትራ ሰላም ለኤርትራውያን ምን አመጣ?በዚሁ ሁኔታ ላይ እንዳለ ባለፈው ዓመት ኢህአዴግ የአልጀርስ ስምምነቱን ያለቅድመ ሁኔታ እንደሚቀበሉት በመግለጽ ከኤርትራ ጋር እርቅ ማውረድ እንደሚፈልጉ ውሳኔ ላይ ደረሱ።ፕሬዚዳንት ኢሳያስም በምላሹ ኢትዮጵያ ውስጥ የመጣውን ለውጥ የሚገመግም ቡድን ወደ ኢትዮጵያ እንደሚልኩ ገለጹ። በቀጣይም ጠቅላይ ሚኒስትር ዐብይ አህመድ በደማቅ አቀባበል አስመራ ገቡ፤ በዚህም የጥላቻ ግንቦች በፍቅር ፈረሱ። ተነፋፍቀው የነበሩ ቤተሰቦችና ሕዝቦች ተገናኙ፤ ሰላምም ተበሰረ፤ ብዙዎችም ደስታቸውን መቆጣጠር አቅቷቸው በእንባ ሲታጠቡ ነበር።የሁለቱ አገራት መሪዎች የንግድ ግንኙነቶችን የሚያጠናክሩ ስምምነቶችን እንደተፈራረሙ መግለጫ መሰጠት ተጀመረ። ለአስርት ዓመታት ተዘግተው የነበሩት የሁለቱ አገራት ድንበሮችም ተከፈቱ። ነገር ግን ከጥቂት ወራት በኋላም እነዚሁ ድንበሮች ተዘጉ።ከእርቀ ሰላም በኋላ ጠቅላይ ሚንስትር ዐብይ አህመድ ኢትዮጵያ ውስጥ እንዳደረጉት፤ ፕሬዚዳንት ኢሳይያስም የፖለቲካና የህሊና እስረኞች እንዲፈቱ፣ በፖለቲካዊ እይታ ምክንያት ከተራራቁዋቸው ኤርትራውያን ጋር አብረው እንዲሠሩ፣ የረቀቀው ሕገ መንግሥት እንዲተገበር፣ ሰላማዊና ዲሞክራሲያዊ አሠራር እንዲተገበር ቢጠበቅም አንዳች ተስፋ የሚሰጥ ነገር አልታየም።ከዚህም በተጨማሪ ከኢትዮጵያ ጋር ስለተደረገው ስምምነት ከኤርትራ በኩል ዝርዝር እንዲነገር ቢጠበቅም ጠብ የሚል ነገር የለም። ብዙዎች ያገራችንን ጉዳይ ለምን ከኢትዮጵያ መሪዎች አፍ እንሰማዋለን የሚል ቅሬታን በተለያዩ ማኅበራዊ መገናኛዎች ገልፀዋል።• ''ኤርትራ የእምነት ነፃነት የምታከብር ሃገር ነች'' አቶ የማነ ገብረ-መስቀልካለፈው ወር ጀምሮ ደግሞ በተለያዩ አገራት የሚገኙ ኤርትራውያን 'ይኣክል' (ይበቃል) በሚል ሕዝባዊ ጥሪ በኤርትራ ውስጥ ሕገ መንግሥታዊ ሥርዓት እንዲኖርና የሽግግር መንግሥት እንዲመሰረት ጥሪ እያቀረቡ ይገኛሉ።የዘንድሮውም 28ኛ የነፃነት በአል በኤርትራውያን ዘንድ ዝብርቅርቅ ባለ ስሜት ውስጥ ሆኖ ነው የሚከበረው። 
",https://www.bbc.com/amharic/48389420
2,ኡጋንዳ፡ ለጎዳና ተዳዳሪዎች ገንዘብ ወይም ምግብ መለገስ ተከለከለ,24 ሜይ 2019,"



Image copyright
Getty Images

በኡጋንዳ መዲና ካምፓላ ለሚገኙ የጎዳና ተዳዳሪዎች ገንዘብ ወይም ምግብ መስጠት የሚከለክል ሕግ ወጥቷል። ሕጉን የሚተላለፉ ሰዎች ደግሞ 11 ዶላር (300 ብር ገደማ) ይቀጣሉ።ካምፓላ ውስጥ እድሜያቸው ከ7 እስከ 17 አመት የሆነ ወደ 15,000 የሚጠጉ የጎዳና ተዳዳሪዎች እንደሚኖሩ የአገሪቱ መንግሥት ያሳወቀ ሲሆን፤ የከተማዋ ከንቲባ ኤሪያስ ሊክዋጎ፤ ሕጉ ወሲባዊ ጥቃት እንዳይደርስባቸውና እንዳይበዘበዙ ለመከላከል ያግዛል ብለዋል።• ኡጋንዳ ስደተኞችን ከእስራኤል ለመቀበል ስምምነት ማድረጓን አስተባበለችህፃናት ከመኖሪያ መንደራቸው ተሰርቀው ወደከተማ እየተወሰዱ እንዲለምኑና በጠባብ ክፍል እንዲኖሩ እንደሚገደዱ የቢቢሲዋ ዲር ጀኔ ዘገባ ይጠቁማል። መንግሥት ችግሩን ለመቅረፍ ለጎዳና ተዳዳሪዎችና በወሲብ ንግድ ለተሰማሩ ግለሰቦች ቤት ማከራየት ከልክሏል። ህፃናትን አስከትለው የሚለምኑት ጋርአኒ ካቱሬጌ የተባሉ የ60 ዓመት ሴት እንደሚናገሩት፤ ሰዎች ህፃናትን ሲያዩ ስለሚራሩ ገንዘብ ይሰጧቸዋል። ስለዚህም ከህፃናት ውጪ መለመን አይፈልጉም። ""ቢያስሩንም ግድ የለንም"" ሲሉ የሕጉ መውጣት ለውጥ እንደማያመጣ ገልጸዋል።• ኡጋንዳ የዋትስአፕ ተጠቃሚዎችን ቀረጥ ልታስከፍል ነው ከንቲባው ኤሪያስ ሊክዋጎ በበኩላቸው ሕጉ ልጆቻቸውን ተጠቅመው ገንዘብ የሚካብቱ ቤተሰቦችና ደላሎችን እንደሚያስቆም ይናገራሉ። በሕጉ መሰረት፤ ጎዳና ላይ የሚነግዱና የሚለምኑ ቤተሰቦች እንደሚታሰሩም ገልጸዋል።""እየተጧጧፈ የመጣውን ልጆችን ከተለያዩ ከተሞች ወደካምፓላ የመውሰድ ንግድ ማስቆም እንፈልጋለን"" ሲሉ ተደምጠዋል።
",https://www.bbc.com/amharic/48392891
3,አማራ ክልል፡ የብስክሌት ጀልባ የሠራው ወጣት,24 ሜይ 2019,"




በውሃ ላይ የጀልባና የመርከብ ሽርሽር የተለመደ ነው፤ ኢትዮጵያዊው ወጣት ግን የጀልባ ቀዛፊ አሊያም የመርከብ ካፒቴን ሳያስፈልገን በራሳችን እጅ እየዘወርን፤ በእግራችን ፔዳሉን እየመታን ለምን አንንሸራሸርም ብሏል። ጌታባለው መኩሪያው ይባላል። የባህርዳር ዩኒቨርሲቲ የሜካኒካል ምህንድስና የሦስተኛ ዓመት ተማሪ ነው። በቅርቡ በሞከረው የብስክሌት ጀልባ (Pedal Boat) በርካታ አድናቆቶች ተችረውታል።  • በፀሐይ የሚሰራው የሕዝብ ማመላለሻ ጀልባ  • አዲስ አበባ፡ የፈጠራ ማዕከል ለመሆን እየጣረች ያለች ከተማመኖሪያው ደግሞ የጣና በለስ የስኳር ፕሮጀክት በሚገኝበት አዊ ዞን ጃዊ ከተማ ነው። በከተማው መግቢያ አካባቢ ለሚገኘው የስኳር ፋብሪካ ታስቦ የተገነባ ሰፊ የሸንኮራ አገዳ እርሻ በአካባቢው አለ። እርሻው ክረምት ክረምት በአካባቢው ከሚጥለው ዝናብ ውሃ የሚጠቀም ሲሆን በበጋ ወቅት ደግሞ ለዚሁ ሲባል ከተገነባው የመስኖ ግድብ ውሃ ያገኛል። ጌታባለውን ጨምሮ የአካባቢው ልጆች ከአካባቢው ሙቀት ራሳቸውን ለማቀዝቀዝም ሆነ እንደ መዝናኛ ግድቡ ቦታ በመሄድ ይዋኛሉ። ""በዚህ ጊዜ ነው ለምን ጀልባ አልሠራም ብዬ ራሴን የጠየኩት"" ሲል የብስክሌት ጀልባ ለመሥራት እንዴት እንዳሰበ ለቢቢሲ የገለጸው። ጌታ ባለው እንደሚለው መጀመሪያ ሊሠራ ያሰበው በብዙ ቦታዎች የሚገኘውንና የተለመደውን ባለመቅዘፊያ ጀልባ ነበር። በኋላ ላይ ግን ሐሳቡን በመቀየር የብስክሌት ጀልባ የመሥራት ሃሳቡ ሚዛን ደፋበት።  ""ቀስ በቀስ ነው ፔዳል የሚለው ሃሳብ የመጣልኝ""ይላል። ሆኖም የብስክሌት ጀልባውን ሠርቶ ለማጠናቀቅ ዓመታትን መጠበቅ ግድ ብሎታል። ""የብስክሌት ጀልባውን ለመሥራት ብዙ ጊዜ አይፈጅም"" የሚለው ጌታባለው ወጪው ብዙ በመሆኑ ምክንያት ችግር እንዳጋጠመው ምክንያቱን ያስረዳል። ይህንን ሁሉ ተቋቁሞ የብስክሌት ጀልባውን እውን ለማድረግ የተነሳው ጌታባለው መጀመሪያ ላይ ሙከራ ያደረገው እጅግ ብዙ ብረት እንዲኖረው አድርጎ ስለነበር ክብደቱ ከፍተኛ መሆኑ ለመንሳፈፍ አስቸጋሪ አድርጎበታል። በዚህ ወቅት ነው አገልግሎት ከሰጡ እና ክብደት ከሌላቸው ዕቃዎች ጀልባውን መሥራት ጥሩ መፍትሔ መሆኑን በማመን በዚሁ መሠረት መሥራት የጀመረው። ይህም ጀልባው በቀላሉ እንዲንሳፈፍ ከመርዳቱም በላይ በአነስተኛ ወጪ ሠርቶ ለማጠናቀቅም የሚያስችለው ሆኖ አግኝቶታል።""ሙሉ ለመሉ ሠርቼ ያጠናቀቅኩት በቅርቡ ቢሆንም ስለ ጀልባው ግን ማሰብ የጀመርኩት ከሁለት ዓመታት በፊት ነው"" ሲል ያስረዳል። 



የብስክሌት ጀልባው አራት ቱቦዎች፤ አገልግሎት የሰጠ ብስክሌት እና የግራይንደር (የብረት መቁረጫ ማሽን) አናትን በዋናነት ተጠቅሞ ነው የተሠራው። • በፀሐይ የሚሰራው የሕዝብ ማመላለሻ ጀልባ ቱቦዎች ጀልባው እንዲንሳፈፍ የሚረዱ ናቸው። ብስክሌቱ ደግሞ ለመቀመጫነት የሚያገለግል ሲሆን ጀልባውን ለማንቀሳቀስ እና መሪውን ተጠቅሞ ወደ ተፈለገው አቅጣጫ ለመጓዝ የሚያስችል ነው። ከብስክሌቱ ፔዳል ጋር የሚገናኘው ተሽከርካሪ ደግሞ ውሃውን ወደኋላ በመግፋት ጀልባው ወደ ፊት እንዲንቀሳቀስ ያግዛል። የብስክሌት ጀልባዎች ከቦታ ቦታ ለመንቀሳቀስ ከመርዳታቸውም በላይ እንደ አንድ የመዝናኛ መንገድ ጥቅም ላይ የሚውሉ እና አካላዊ እንቅስቃሴ ለማድረግም የሚያግዙ ናቸው።እንደ ጌታባለው ከሆነ ሌሎች የብስክሌት ጀልባ ዓይነቶችን ከተለያዩ ድረ-ገጾች መመለከት ቢችልም የእሱ የብስክሌት ጀልባ በብዙ ምክንያት ይለያል ይላል። ""ብዙ ዓይነት የብስክሌት ጀልባዎች ቢኖሩም ይሄ በቀላሉ እና አገልግሎት ከሰጡ ዕቃዎች ቤት ውስጥ መሠራቱ ለየት ያደርገዋል"" ሲል ምክንያቱን ነግሮናል። ከዚህ በተጨማሪም በቀላሉ ተፈትቶ የሚገጣጠም ከመሆኑም በላይ ይዞ ለመንቀሳቀስም የሚያስችግር አይደለም።• የዕለት ከዕለት ኑሮን የሚለውጡ ፈጠራዎች ጌታባለው የብስክሌት ጀልባውን ሠርቶ ሲያጠናቅቅ ጋራዥ ውስጥ ካገዙት ሰዎች ጋር በመሆን ነው የሞከሩት። ሥራውን በሚሠራበት ወቅት ከቤተሰቦቹ ውጭ ድጋፍ ያደረገለት አካል ባይኖርም ጋራዥ ውስጥ የሚሠሩ ጓደኞቹ ያደረጉለት ድጋፍንም ግን ሳያነሳ አያልፍም። ይሁን እንጅ ስለ ብስክሌት ጀልባው በማህበራዊ ሚዲያ ብዙዎች ከተጋሩት በኋላ የባህርዳር ዩኒቨርሲቲ ባልደረቦች አናግረውት የነበር ቢሆንም ምንም ድጋፍ እንዳላደረጉለት ገልጿል። ""የፈጠራ ሥራው በብዙ መልኩ መሻሻል ይችላል"" የሚለው ጌታባለው ተሻሽሎ በሞተር እንዲንቀሳቀስ ማድረግ እንደሚቻል ገልጾልናል።በአካባቢው ያለው ውሃ ለመስኖ አገልግሎት ተብሎ የተሠራ በመሆኑ ለመዋኘትም ሆነ በጀልባ ለመዝናኛት አይፈቀድም። ጀልባ ለመጠቀም ሴፍቲ ጃኬት መጠቀምም ግዴታ ነው። ይህንን ለማግኘት ባህርዳር ድረስ ሄዶ ቢጠይቅም ሊያገኝ እንዳልቻለ ይናገራል።• ከጋና የፈጠራ ሥራዎች ጀርባ ያለው ሥራ ፈጣሪየግድቡ ውሃ ደግሞ አነስተኛ መሆኑ ሌላው ችግር ነው። ይህንን ከግምት ውስጥ በማስገባትም ጣና ሐይቅ ላይ አገልግሎት እንድትሰጥ የብስክሌት ጀልባዋን ወደ ባህርዳር ለመወሰድም አቅዶ ነበር። ነገር ግን ባህርድዳር ውስጥ የሚያውቀው ሰው ባለመኖሩ ጀልባውን የሚያስቀምጥበት ቦታ ማጣቱን ጌታባለው ይገልጻል። እነዚህ ችግሮች ግን ተስፋ አላስቆረጡትም። ይህ የመጀመሪያው ፕሮጀክት ቢሆንም ሌሎች የሚያስባቸው ሥራዎችም አሉት። ""ብቻዬን መሥራት አልችልም፤ የሚያግዘኝ ተቋምም ሆነ ግለሰብ ሲኖር ነው ወደ ተግባር መግባት የምችለው"" በማለት የሌሎች ተባባራ አካላት እርዳታ እንደሚያስፈልገው ያስረዳል። በዚህም ምክንያት እንዳሰበው ሌሎች ዕቅዶቹን ወደ ሥራ ለማስገባት አልቻለም፤ ዋናው ምክንያቱ ደግሞ የኢኮኖሚ ችግር ነው። ""ተማሪ ነኝ፤ በኢኮኖሚ በኩል ተወስኜ ቆሜያለሁ፤ በብስክሌት ጀልባው ሠርቼ ገቢ ባገኝ ያሰብኩትን እሠራለሁ"" ሲል በመጨረሻም ተስፋው ገልፆልናል።
",https://www.bbc.com/amharic/news-48382822
4,የ 'ምን ልታዘዝ' ድራማ ሰምና ወርቅ,23 ሜይ 2019,"



Image copyright
Dire Tube

ኢትዮጵያ ውስጥ ማኅበራዊና ፖለቲካዊ ይዘት ያላቸው ድራማዎች በተለያየ ዘመን ታይተዋል፤ 'ባለጉዳይ'፣ 'ማን ገደላት'፣ 'ገመና'፣ 'ቤቶች' እና ሌሎችም ትችት አዘል የቴሌቪዥን ድራማዎች ይጠቀሳሉ።የቅርብ ጊዜው 'ምን ልታዘዝ' የነዚህን ድራማዎች ዝርዝር የተቀላቀለ ይመስላል። ከላይ የተጠቀሱት ድራማዎች ማኅበራዊ ህጸጽን አጉልተው ሲያሳዩ 'ምን ልታዘዝ' በአንጻሩ ፖለቲካዊ ሽሙጥን በሚገባ ይጠቀማል።ድራማው በቴሌቪዥን መተላለፍ የጀመረው ኢትዮጵያ ውስጥ በተለያዩ ከተሞች ተቃውሞ በገነነበት፣ የፖለቲካው አካሄድ ሚናው ባልለየበት ወቅት ነበር። ድራማው በዚህ ወቅት በድፍረት ፖለቲካውን መሸንቆጡ ተወዳጅ አድርጎታል።የ 'ምን ልታዘዝ' መቼት አንድ ካፌ ነው። የካፌው ባለቤት እትዬ ለምለም ቢሆኑም በበላይነት የሚመሩት አቶ አያልቅበት ናቸው።• በታሪካዊው ቤተ መንግሥት ውስጥ ምን አለ?• ኬንያዊው ፀሀፊ ቢንያንቫንጋ ዋይናይና ሲታወስአቶ አያልቅበት፤ የካፌው አስተናጋጆች፤ ዕድል፣ የንጉሥና ደግሰውን ክልል ከፋፍለው እንዲሠሩ መድበዋቸዋል። በየወቅቱም ስብሰባ ይወዳሉ። ይህንን 'የካፌ ዓለም' ከኢትዮጵያ ነባራዊ ሁኔታ ጋር የሚያነፃፅሩ ተመልካቾች አሉ።ነፃነት ተስፋዬና ታመነ በአመቻቸው ጊዜ ሁሉ ድራማውን ይከታተላሉ። ድራማው የአገሪቱን ነባራዊ ሁኔታ እየተከታተለ የሰላ ትችት እንደሚያቀርብ ይስማማሉ።ረጋ ያለው፣ ጢማሙ ባሬስታ ዳኜ፣ ጋዜጣ አዟሪው ሱዳን፣ የልጥ ፓርቲ ሊቀ መንበር፣ ጨርቦሌ፣ ደራሲው ዶኒስና ሦስቱ የባንክ ሠራተኞች የድራማው ገፀ ባህሪያት ናቸው። ሌሎች ቋሚና አልፎ ሂያጅ የካፌው ደንበኛ ገፀ ባህሪያትም አሉት።ታዲያ ታመነ በገፀ ባህሪያቱ ብሽቅ ይላል። ለምን? ስንለው ""ይልፈሰፈሱብኛል"" ነው መልሱ።ካፌው ውስጥ በየሳምንቱ የሚነሱ ጉዳዮች ፖለቲካዊ ናቸው። በየወቅቱ አገሪቱ ውስጥ የሚካሄዱ ነገሮች በአቃቂር ተለብጠው፣ በሳቅ ተከሽነው ወደተመልካች ይደርሳሉ።ድራማው በፋና ቴሌቪዥን መቅረቡ ለአንዳንዶች ግርምት አጭሯል። ታመነ እንደሚለው፤ ማኅበረቡ ውስጥ ያለውን፣ የሚብላላውን ነገር ከማቅረብ ባለፈ ጠንካራ መልእክት የለውም። ነፃነትም በሀሳቡ ይስማማል። ሆኖም ገፀ ባህሪያቱ የገሀዱ ዓለም ወካይ መሆናቸውን ያምናል።ድራማው የብዙሀን መነጋገሪያ ርዕሰ ጉዳይ መሆኑ ታመነና ነፃነትን የሚስማማ ሌላው ጉዳይ ነው።


Image copyright
Dire Tube

የአዲስ አበባ ባህልና ቱሪዝም ቢሮ ኃላፊና ለዓመታት በአዲስ አበባ ዩኒቨርስቲ ቴአትር ያስተማሩት ረዳት ፕሮፌሰር ነብዩ ባዬ፤ የ 'ምን ልታዘዝ' ፖለቲካዊ አቃቂር ለኢትዮጵያ የድራማና ቴአትር ዘርፍ አዲስ አይደለም ይላሉ። ኢትዮጵያ ውስጥ ለመጀመሪያ ጊዜ የተሠራው ቴአትር ፖለቲካዊ ይዘት እንደነበረውም ያጣቅሳሉ።በጅሮንድ ተክለኃዋርያት ተክለማርያም የጻፉት ግንባር ቀደሙ ኢትዮጵያዊ ቴአትር የ 'አውሬዎች ኮመዲያ መሳለቂያ' ከአንዴ በላይ ለመታየት እድል አለማግኘቱን በአዲስ አበባ ዩኒቨርስቲ የሚያስተምሩት አቶ ዘሪሁን ብርሃኑ ይናገራሉ። ምክንያቱ ደግሞ የወቅቱ ባለስልጣናት በጭብጡ በመቆጣታቸው ነው ይላሉ። ትችትን በቴአትር ማቅረብ ለኢትዮጵያውያን አዲስ እንዳልሆነ ሁለቱም ይስማማሉ። ""ኢትዮጵያ ውስጥ ፖለቲካዊ ትችትን በቅኔ ማቅረብ አዲስ አይደለም"" የሚሉት ረዳት ፕሮፌሰር ነብዩ፤ ሸፈንፈን አድርጎ ማቅረብ ሥነ ጽሁፋዊ ባህላችን ነው ሲሉ ያክላሉ።• በመፈንቅለ መንግሥቱ ዙሪያ ያልተመለሱት አምስቱ ጥያቄዎች• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?አቶ ዘሪሁንም 'ምን ልታዘዝ' እውነት አለው፤ ውበትም እንዲሁ በማለት ሀሳባቸውን ያጠናክራሉ። 'ባለጥርሱ'ምን ልታዘዝበየሳምንቱ እሁድ ከሰዓት በኋላ የሚቀርበው የቴሌቪዥን ድራማ፤ ወቅታዊ ጉዳዮችን እግር በእግር ተከታትሎ ለመተቸት እድሉን አግኝቷል።በፋና ብሮድካስቲንግ የመዝናኛ ፕሮግራሞች ዋና አዘጋጅና የተባባሪ ፕሮግራሞች ክፍል ኃላፊ ዘካሪያስ ብርሃኑ፤ የ 'ምን ልታዘዝ' ፕሮፖዛል ወደቢሯቸው ሲሄድ አላማው ፖለቲካዊ ጉዳዮችን መተቸት እንደነበር ያስታውሳሉ። የፋና ብሮድካስቲንግ ባለሙያዎች ከደራሲዎቹ ጋር በመወያየት አሁን ያለውን ቅርፅ እንዲይዝ ማድረጋቸውንም ያስታውሳሉ። አውዳዊነትንና አሁናዊነትን አጣምሮ ፖለቲካዊና ማኅበራዊ ትችቱን ለማቅረብ እድል ያገኘው 'ምን ልታዘዝ'፤ ተወዳጅነት ካተረፈባቸው ምክንያቶች አንዱ ብዙሀኑ በሚመለከቱት ቴሌቪዥን መተላለፉ መሆኑን ረዳት ፕሮፌሰር ነብዩ ይናገራሉ።አቶ ዘሪሁን በበኩላቸው፤ 'አይነኬ ናቸው' የምንላቸውን ጉዳዮች  የደፈረ ነው ይላሉ። ባለፉት 40 እና 50 ዓመታት ፖለቲካውን ደፍረው በጥበብ ሥራቸው የነኩ ባለሙያዎች እየተሳደዱ፣ ጫና ውስጥ የመውደቅ እድላቸው ሰፊ ነበር በማለት የበጅሮንድን ተውኔት ይጠቅሳሉ።በአሁን ሰዓት ቴሌቪዥን ከፍተኛ ቁጥር ባላቸው ሰዎች ስለሚታይ 'ምን ልታዘዝ' በአገሪቱ የተለያዩ አካባቢዎች የመታየት እድል አግኝቷል የሚሉት ረዳት ፕሮፌሰር ነብዩ፤ ለመወደዱ እንደምክንያት ያቀረቡት ሌላ አስረጅ የደራሲያኑን ችሎታ ነው። 


Image copyright
Dire Tube

የሰላ ትችት የሚቀርብበትን መንገድ በደንብ አውቀውታል የሚሉት ረዳት ፕሮፌሰሩ፤ ይህንን ገፀ ባህሪቱን በማንሳት ያስረዳሉ።ገፀ ባህሪያቱ ቋሚ ሆነው፣ ባህሪያቸውም ታውቆ ሁሌም አዳዲስ ነገሮችን ያቀርባሉ። አቶ አያልቅበት፣ ጨርቦሌ፣ ባሬስታው ዳኜ፣ ጋዜጣ አዟሪው ሱዳን በባህሪያቸው ይታወቃሉ። በባህሪያቸውና በድርጊታቸውም ያስቁናል።   አቶ ዘሪሁን እንደሚናገሩት፤ ተመልካች በገፀ ባህሪያቱ ድርጊትና ንግግር ከመሳቅ ባሻገር፤ ንግግራቸውን ሳይዘነጋ ለቀናትና ለሳምንታትም ፈገግ ይላል። የ 'ምን ልታዘዝ' ጉልበት የሚመነጨው በማሳቁ ወይንም በመተቸቱ ብቻ ሳይሆን፤ በየሳምንቱ የሚታወሱ ቃለ ተውኔቶች እንዲሁም ክስተቶች በማቀበሉ መሆኑን ሁለቱ ባለሙያዎች ይስማማሉ።በገፀ ባህሪያቱ ስም አወጣጥ፤ ልጥ (ልማታዊ ጥምረት) እና ጨርቦሌ (ከጨርቆስ እስከ ቦሌ) ውስጥም እንዲህ አይነት ነገር ይስተዋላል ሲሉም ያክላሉ።• የመጭው ዘመን አምስቱ ምርጥ ምግቦች• የታሪክ መማሪያ መጻሕፍት ለምን ይከለሳሉ?""ጉልበቱ ሳቅ መፍጠር ሳይሆን ትችት መሰንዘር ነው"" የሚሉት ረዳት ፕሮፌሰር ነብዩ፤ ሰዎች ሲስቁ ነገ ያንን ድርጊት ላለመደገም፣ መሳቂያ መሳለቂያ ላለመሆንም ትምህርት እየወሰዱ መሆኑን ይገልጻሉ። 'ምን ልታዘዝ' መጀመሪያ አካባቢ ፖለቲካውን ብቻ ሳይሆን ማኅበራዊ ጉዳዮችንም ይዳስስ እንደነበር አቶ ዘሪሁን ያስታውሳሉ። የፖለቲካው ሁኔታ ሲለወጥ ግን የድራማው ሂስም ጠንከር ማለቱን ይጠቅሳሉ። ጸሀፊዎቹ ካለው የፖለቲካ እውነታ መውጣት አይችሉም ሲሉም ያስረዳሉ።አስቂኝ ተከታታይ የቴሌቪዥን ድራማ (ሲትኮም) ማኅበራዊ ጉዳይ የመሄስና ወቅታዊ ጉዳይ እያዋዛ የመተቸት ባህሪ አለው። 'ምን ልታዘዝ' ይህን ማሳካት መቻሉን ይገልጻሉ።የደራሲያኑ አቋም መታየትና መከበር እንዳለበት ""መሥራት የምንፈልገው ፖለቲካዊ ሳታየር ነው ካሉ አቋማቸው ሊከበር ይገባል"" ሲሉም ያስረዳሉ። የፋና ብሮድካስቲንግ ባልደረባ አቶ ዘካሪያስም፤ የአገሪቱ ፖለቲካ ሲከር ፖለቲካውን አምርረው መተቸታቸው ተጠባቂ ነገር ነው ይላሉ።


Image copyright
Dire Tube

ጥበብ እንደፈቺው ነውለአቶ ዘሪሁን፤ በድራማው ውስጥ በአልፎ ሂያጅም ሆነ በዋናነት የተሳሉ ገፀ ባህሪያት፤ እኛን መስለው እኛን አክለው የተሳሉ ሰዎች ናቸው።ለረዳት ፕሮፌሰር ነቢዩ ግን 'ምን ልታዘዝ' ኢትዮጵያዊ ብቻ አይደለም። ለኢትዮጵያውያን የቀረበ ዓለም ቢፈጥሩም፤ የሚቃኙት ግን በአፍሪካና በተቀረው ዓለም ላይ የሚካሄዱ አበይት ክስተቶችን ነው ይላሉ።ገፀ ባህሪያቱ ሁሌም ከገሀዱ ዓለም ጋር በአቻነት የቆሙ ናቸው በሚለው ረዳት ፕሮፌሰሩም ሆነ መምህሩ አይስማሙም።ጋዜጣ አዟሪው ዛሬ እከሌ የሚባለውን ጋዜጠኛ ቢመስል፣ ነገ ደግሞ ሌላ ጋዜጠኛ ይመስላል፣ በሚቀጥለው ሳምንት ደግሞ ሌላ ሰው ይወክላል። ተቃዋሚ ፓርቲውንም ሆነ አክቲቪስቱን የሚመስሉ ገፀ ባህሪያት ውክልናም ይለዋወጣል።""የተፎካካሪ ፓርቲዎችንና የአክቲቪስቶችን ፅንሰ ሀሳብ ወክለው የተሳሉ እንጂ የአንድ ሰው ቅጂ ናቸው ብዬ አላስብም"" ይላሉ ረዳት ፕሮፌሰር ነብዩ። አቶ ዘሪሁን በበኩላቸው፤ ተመልካች የራሱን ትርጉም የመስጠት እድል እንዳለው መዘንጋት እንደሌለበት ያስታውሳሉ። በጎ ምላሽ እንደሚሰጠው ሁሉ ያልተገባ ትርጉም ተሰጥቶት ልንሰማ እንደምንችልም ያነሳሉ።በድራማው ላይ የሚስተናገዱ አካላት የአንድ ክልል ወይም ክፍለ ከተማ ወካይ ናቸው ብሎ አስተያየት መስጠት አይቻልም ይላሉ ረዳት ፕሮፌሰር ነብዩ።የተለያዩ ተመልካቾች ቅሬታቸውንም ሆነ ሙገሳቸውን ወደቢሯቸው መውሰዳቸውን የሚያስታውሱት አቶ ዘካሪያስ፤ ""እንደተመልካች እከሌ እከሌን ይመስላል ማለት ከባድ ነው"" ይላሉ።ከቀረቡ ጥያቄዎች አንዱ ድራማው ከፋና ኤዲቶሪያል ፖሊሲ ጋር ይጣረሳል? የሚለው ሲሆን፤ አቶ ዘካርያስ ከፖሊሲያቸው ጋር እንደማይጋጭ ይናገራሉ።በ 'ምን ልታዘዝ' ውስጥ ያሉ ገፀ ባህሪያት አንዳቸው ከሌላቸው የተለዩ ተደርገው ስለተቀረጹ የሚያፈልቋቸው ሀሳቦች የተለያዩ ናቸው። አቶ አያልቅበት ከጨርቦሌ፣ ደግሰው ከዕድል የተለየ ሀሳብ ያላቸው ገፀ ባህሪያት መሆናቸው ጥንካሬ ሰጥቷቸዋል ይላሉ ረዳት ፕሮፌሰሩ።ይህ ልዩነት ገፀ ባህሪያቱ በቀላሉ በተመልካች አንዲለዩ ብቻ ሳይሆን፤ ግጭት ለመፍጠርና የድራማውን ታሪክ ለማንቀሳቀስ የበኩሉን አስተዋፅኦ አበርክቷል።የገፀ ባህሪያቱ ሥነ ልቦና፣ ሞራልና ማኅበራዊ ሁኔታ ቁልጭ ብሎ የሚታይ በመሆኑ በተመልካች ዘንድ ገፀ ባህሪያቱን ከእውኑ ዓለም ሰዎች ጋር በማመሳከር ጨርቦሌ እንትና ነው፣ ልጥ ደግሞ እንትና ነው ይባላል። ""ይህ የሆነው ገፀ ባህሪያቱ በደንብ ተደርገው ስለተሳሉ ነው"" ይላሉ።


Image copyright
Dire Tube

በ 'ምን ልታዘዝ' ድራማ የሚስቅ ተመልካች ምን ያተርፋል?ድራማው ለማስተማር የተዘጋጀ አይደለም የሚሉት አቶ ዘካርያስ፤ ከማዝናናት ባሻገር የአገሪቱ ፓለቲካ፣ ማኅበራዊና ኢኮኖሚያዊ ሕይወት ላይ የበኩሉን አስተዋፅኦ የመተው ግብ አለው ይላሉ።ረዳት ፕሮፌሰር ነብዩ በበኩላቸው፤ ""ሥነ ጥበብ ሕሊናን በመሸንቆጥ፤ ሰልፍ ላይ ወጥቶ ድንጋይ ከመወርወር፣ መስታወት ከመስበርና ሕይወት ከሚጠፋ፣ ነገሮች እንዲስተካከሉ እድል ይሰጣል"" ይላሉ።ሥነ ጥበብ የመማር እድል ይሰጣል የሚሉት ባለሙያዎቹ፤ ገፀ ባህሪያቱ ባደረጉት ነገር ስንስቅ እግረ መንገዳችንን እየተማርን መሄድ አለብን ይላሉ። የ 'ምን ልታዘዝ' የመተቸት ነፃነት ከየት መጣ?'ምን ልታዘዝ' በአገሪቱ ውስጥ የሚካሄዱ ፖለቲካዊ እርምጃዎች ዜና በሆኑ ማግስት ለሳቅና ለስላቅ ያበቃቸዋል። ማኅበራዊ ሚዲያ ላይ መነጋገሪያ የሆኑትን እንከኖች በጥበብ አሽቶና አዋዝቶ ያቀርባቸዋል። ይህ ነፃነቱን ከሌሎች ድራማዎች በተለየ ከወዴት አገኘው? የሥነ ጥበብ ነፃነት ከመናገር ነፃነት ጋር የተያያዘ ነው የሚሉት ረዳት ፕሮፌሰር ነብዩ፤ ሕገ መንግሥቱ ሀሳብን በነጻነት መግለጽ ቢፈቀድም ""በተለያየ ጊዜ በተለያየ ምክንያት አንዳንዴ ስንጠቀምበት ሌላ ጊዜ ስንተወው ነበር"" ይላሉ። ""በአሁን ወቅት በነጻነቱ ተናዶ ጡንቻውን የሚያሳይ ስለሌለ በጥሩ ሁኔታ እየኮመኮምን"" ይላሉ።አቶ ዘካሪያስ በበኩላቸው፤ ከድራማው ነፃነት የተነሳ በማኅበራዊ ሚዲያ ላይ ""ድራማው ሊቋረጥ ነው"" እና ""ደጋፊ አካላት ውላቸውን አቋረጡ"" ተብሎ ሲወራ መስማታቸውን በመግለጽ፤ ""ፋና ውስጥ ሁሌም የምንቆምለት ነገር የመናገር ነፃነት ነው። ድራማዎቻችንም የዚህ ማሳያ ናቸው"" ይላሉ።በጣቢያቸው ስለሚተላለፉ ድራማዎች ሁልጊዜ እንደሚወያዩ ገልጸው፤ ከሕዝብ የሚላኩ አስተያየቶች ላይ ከ 'ምን ልታዘዝ' ደራሲዎችና ፕሮዲውሰሮች ጋር  እንደሚወያዩ ያስረዳሉ። የድራማው ቡድን አባላትም እርስ በእርስ እንደሚወያዩ ያክላሉ።


Image copyright
Dire Tube

ምን ይሻሻል?ረዳት ፕሮፌሰር ነብዩ፤ 'ምን ልታዘዝ' ማኅበራዊ ሂሱንም፣ ፖለቲካውንም ኢኮኖሚውንም የሚሄስ ነው ይላሉ። ""ወደአንድ ኢኮኖሚያዊ ወይም ማኅበራዊ ጎን ያደላ ባለመሆኑ ደራሲያኑም ሆነ አዘጋጆቹም በእውቀት እንደሚሠሩት ያሳያል"" በማለት የፈጠራ ችሎታቸውን ያደንቃሉ።  የደራሲዎቹን እና የፕሮዲውሰሮቹ ልምድ ለዚህ ድራማ ተወዳጅነት ከፍተኛ አስተዋፅኦ ማድረጉን አቶ ዘካሪያስም ይጠቅሳሉ።በሌላ በኩል ረዳት ፕሮፌሰር ነብዩ፤ የሀሳብ መደጋገም መመልከታቸውን በማንሳት፤ በአገሪቱ የሚታዩ ፓለቲካዊ፣ ኢኮኖሚያዊ እና ማኅበራዊ ሕፀፆችን እንደሚተቹ ሁሉ በግለሰቦች ዙሪያም ቢያተኩሩ መልካም ነው ይላሉ። ገፀ ባህሪያቱ በፍቅር፣ በገንዘብ፣ በሥነ ልቦና፣ በአስተዳደግ ምክንያት ችግር ሊገጥማቸው እንዲሁም እርስ በእርሳቸው በሚኖራቸው ግንኙነት ምክንያት እንቅፋት ሊገጥማቸው ይችላል። እንደዚህ ያሉ በግለሰብ ደረጃ የሚያጋጥሙ ችግሮችን በማምጣት ለማሳየት ቢሞክሩ ሲሉም አስተያየት ይሰነዝራሉ።አቶ ዘሪሁንም ፖለቲካዊ ጉዳዮች መብዛታቸውን ይጠቅሳሉ። ያላየናቸውን ሌሎች ማኅበራዊ ጉዳዮችን ማሳየት እና ሀሳብ ማፈራረቅም መልካም ነው ሲሉ ይመክራሉ።ለአቶ ዘካሪያስ ግን ፖለቲካዊ ሂስ የ 'ምን ልታዘዝ' ካስማ ነው። እናም ፖለቲካው እስካለ፣ የደራሲያኑ ብዕር እስካልነጠፈ ድረስ ይቀጥላል ይላሉ።
",https://www.bbc.com/amharic/48361915
5,ታዋቂዎቹ ኤርትራዊያን ስለስደት በሰሩት ሙዚቃ ይቅርታ ጠየቁ,23 ሜይ 2019,"



Image copyright
Semhar 


አጭር የምስል መግለጫ

                    እህትማቾቹ ድምፃዊያን ዳናይት (በግራ) እና ሰምሃር (በቀኝ)
                

ሁለት ታዋቂ ኤርትራዊያን ድምፃዊያን ስደተኞችን በተመለከተው ዘፈናቸው ምክንያት ይቅርታ ጠየቁ። እህትማማቾቹ ድምፃዊያን፤ ዳናይት እና ሰምሃር ይቅርታ የጠየቁት ሙዚቃው ከተለቀቀ ከሁለት ዓመታት በኋላ ሲሆን ስደተኞች ለሃገራቸው ፍቅር እንዳላሳዩ በሚያመለክተው ዘፈናቸው ምክንያት ከአድናቂዎቻቸው ተቃውሞ ስለገጠማቸው ነው።• ተፈራ ነጋሽ፡ ""በነገራችን ላይ ሙዚቃ አልተውኩም""• ድምፅ ፈታዮቹ መረዋዎች  አድናቂዎቻቸው እንደሚሉት ድምፃዊያኑ የወጣቶችን ለውትድርና መመልመልን ጨምሮ በኤርትራ ስላለው አስቸጋሪ ሁኔታ ችላ ብለው በርካታ ኤርትራዊያንና አፍሪካዊያን ወደ አውሮፓ ለመግባት በሚጓዙበት የሜዲትራኒያን ባሕር ላይ የሚሰምጡ ሰዎችን በሙዚቃ ቪዲዮዋቸው ላይ በማሳየት ግድየለሽ ሆነዋል በሚል ነው የሚከሷቸው። ድምፃዊያኑ መጀመሪያ የገጠማቸውን ተቃውሞ የተቋቋሙት ቢሆንም ሰምሃር ስለ ፍቅር የሚያወራ ያወጣችውን አዲስ ሙዚቃ ተከትሎ የህዝቡ ቁጣ አገርሽቷል።ምንም እንኳን አዲሱ ዘፈን ስለ ፖለቲካና ስደት ምንም የሚለው ባይኖርም ቀደም ሲል በሰሩት ዘፈን ላይ ተቃውሞው መልሶ እንዲቀሰቀስ አድርጓል። • ባህልን በኤሌክትሮኒክ ሙዚቃ የቀመመው ሮፍናንአዲስ በወጣውና በዩቲዩብ በተለቀቀው ሙዚቃ የአስተያየት መስጫ ላይም ከሁለት ዓመት በፊት ያወጡትን ሙዚቃ የተመለከተ ከአምስት ሺህ በላይ ቅሬታዎች ቀርበውበታል።በመሆኑም ድምፃዊያዊያኑ በሙዚቃው የአድናቂዎቻቸውን ስሜት በመጉዳታቸው በይፋ ይቅርታ መጠየቃቸውን ለቢቢሲ ገልፀዋል።አክለውም ""ጥረታችንን እንዲጠሉት ሳይሆን፤ ሰዎች ሥራዎቻችንን እንዲወዱልን እንፈልጋለን"" በማለት አድናቂዎቻቸውን ለመጉዳት ብለው ሙዚቃውን እንዳልሰሩት ተናግረዋል።ድምፃዊያኑ የአንጋፋው ኤርትራዊ ድምፃዊ ዮሐንስ እስጢፋኖስ ልጆች ናቸው።
",https://www.bbc.com/amharic/news-48382821
6,ማሚቱ፡ ፊደል ያልቆጠሩት የቀዶ ህክምና ባለሙያ,23 ሜይ 2019,"




ማሚቱ ትዳር የመሰረተችው በ14 ዓመቷ ነበር። ከዚያ በፊት ቤተሰቦቿን በሥራ የምትረዳ፣ ከእኩዮቿ ጋር የምትጫወት ታዳጊ ነበረች። ትዳር መስርታ ሁለት ዓመት ከቆየች በኋላ ግን ያልጠበቀችው ሆነ። ትዳሯን ስትመሰርት በሀገሩ ባህል መሰረት ወደ ቤተሰብ ሽማግሌ ተልኮ የወጉ ሁሉ ተሟልቶ ነው። ያኔ ከተማ ምንድን ነው የሚለውን እንኳ አስባው አታውቅም።ህልሟ የነበረው ወልጄ ከብጄ እቀመጣለሁ የሚል ብቻ ነበር። ማሚቱ እንደምትለው በወቅቱ እድሜው 25 የሚገመት ወጣት ስታገባ ትዳሯ ሁሉ ነገር የሞላው ነበር፤ ከልጅ በስተቀር።• የጎንደር ዩኒቨርሲቲ  እጩ ሐኪሞች ግቢውን ለቅቀው ወጡ• ለወሲብ ባርነት ወደ ቻይና የሚወሰዱት ሴቶችባሏም ደግና አዛኝ፤ ሁሌም እርሷን ለመርዳት ወደኋላ እንደማይል ትናገራለች። በትዳር ሁለት ዓመት ከቆዩ በኋላ የማሚቱ ህልም እውን የሚሆንበት አጋጣሚ ተፈጠረ፤ ፀነሰች።እርሷም ለልጇ መታቀፊያ ልብስ ገዝታ መጠባበቅ ጀመረች። የስምንት ወር ነፍሰጡር ሳለች አዲስ አበባ ትኖር የነበረች ታናሽ እህቷ ልትጠይቃት መምጣቷን ታስታውሳለች። ከተማን እህቷ ከምታወራላት ውጪ አታውቀውም። የአራት ቀን ምጥምጧ ሲፋፋም ወዳጅ ዘመድ ተሰብስቦ 'ማርያም ማርያም' ቢል ሕፃኑ ግን ሊወለድ አልቻለም። አንድ ቀን አለፈ መሸ፤ ነጋ ሁለተኛም ቀን ሆነ። ማሚቱ በላብ ተነክራ ጥርሷን ነክሳ አማጠች፤ ምንም የለም። አራት ቀን ሙሉ እንዳማጠች የምትናገረው ማሚቱ በአራተኛው ቀን ራሷን ሳተች።ስትነቃ ዘመድ ጎረቤቱ ከቧታል። ከሄደችበት ሰመመን ስትነቃ ከበው በጭንቀት ሲያይዋት የነበሩ ሰዎችን የተፈጠረውን ጠየቀቻቸው። 'ልጄ' አለች በደከመ ድምፅ፤ ልጇ ሞቶ ስለነበር ወጌሻ ተጠርቶ ተጎትቶ እንደወጣ ነገሯት። ለማልቀስ አቅም አጣች፤ ሐዘን ልቧን ሰበረው። በኋላ ግን ሌላ ችግር በጤናዋ ላይ አስተዋለች፤ ሽንቷንና ሰገራዋን መቆጣጠር አለመቻሏን።• ሰማይ ላይ ወልዳ አሥመራ የምትታረሰው ኢትዮጵያዊት• በፆም ወቅት ሰውነታችን ውስጥ ምን ይካሄዳል?ከቀን ቀን ይሻልሻል እየተባለች እናቷና እህቶቿ እያገላበጡ፣ እያጠቡ ተንከባከቧት ለውጥ የለም።እኔም ለውጥ ይኖራል ብዬ ተስፋ እያደረኩ ነበር የምትለው ማሚቱ ለውጥ ስታጣ ተስፋ ቆረጠች። ራሷንም ለማጥፋት ትፈልግ እንደነበር ትናገራለች። ""ሰዎች ሲወልዱ አንደዚህ አይነት ነገሮች አይደርስባቸውም። ልጅ ብሆንም፣ አያለሁ እሰማለሁ። እንዴት እንዲህ አይነት ነገር እኔ ላይ ሊደርስ ቻለ?"" በሚል አዘነች። በአካባቢዋ ያሉ ሰዎች በተኛችበት ""ጠገግ አልጋ"" ላይ ሆና ሲመለከቷት ሳይሻላት ሲቀር ደሴ እንውሰዳት አሉ። ማንም ስለበሽታዋ ምንነት አያውቅም። የተኛችበት ክፍል በመጥፎ ጠረን ታውዶ ሲመለከቱ ማስታገሻ እንኳን እንድታገኝ በሚል ነበር ሀሳቡን ያቀረቡት።ማሚቱ ሀፍረት ውጧት ነበር። እናቷ፣ እህቷና ወንድሞቿ ቢያገላብጧትም፣ ቢያፀዷት ቢያጥቧትም እርሷ ግን የወደፊት ሕይወቷ አሳሰባት። ከሰው ተራ እንደጎደለች ተሰማት፤ መብላትና መጠጣቴን ማቆም አለብኝ ብላ እንዳሰበች ትናገራለች።ያኔ ቤተሰቦቿን ወደ እህቴ፣ አዲስ አበባ ውሰዱኝ በማለት ጠየቀች።  ከዚህ በኋላ ነው በወሬ በወሬ አዲስ አበባ ሕክምና እንዳለ የሰሙት። ወዲያው አዲስ አበባ ያሉ ዘመዶች ይቆጠሩ ጀመር። የእህቷ የክርስትና እናትና እህቷ አዲስ አበባ እኖራሉ። ዘመድ አዝማድ ፈውስ እንድታገኝ ተረባረበ። ዘመድ ለመቼ ነው! አዲስ አበባየእህቷ ክርስትና እናት ይሰሩበት ወደነበረው ዘውዲቱ ሆስፒታል አመራች። ዘውዲቱ ለ15 ቀን ተኝታ የሕመም ማስታገሻ እየተሰጣት ቆየች። ከዚያም የእህቷ ክርስትና እናት በወቅቱ ልዕልተ ፀሐይ ይባል ወደነበረው ሆስፒታል ሄደው ጠይቀው ወደዚያው ወሰዷት። በሆስፒታሉ ደግሞ ዶ/ር ካትሪን ሐምሊንና ባለቤታቸው ዶ/ር ሬጅ ሐምሊን ለፌስቱላ ታማሚዎች ቀዶ ጥገና ይሰጣሉ። ወደ ሆስፒታሉ ከደረሰች በኋላ አቀባበላቸው እና እንክብካቤያቸው ራሱ በሽታዋን እንድትረሳ እንዳደረጋት ታስታውሳለች።ሆስፒታሉ ስትደርስ በሆስፒታሉ አስር የሚሆኑ ሴቶች እንደነበሩ እና የእርሷ አይነት ሕመም ታምመው እያገገሙ መሆናቸውን ሲነግሯት ፈውስ ተሰማት። ሌላ ክፍል ታመው የታከሙ እና እያገገሙ ያሉ ሴቶችም ወደ እርሷ እየመጡ መዳን እንደሚቻል ይነግሯት ጀመር። የተወሰኑ ቀናት ተኝታ መጠንከር ስትጀምር ቀዶ ህክምና ተደርጎላት ተሻላት። ""እኔ ሞቴን ተመኘሁ ፈጣሪ ግን ረዥም እድሜን ሰጠኝ"" የምትለው ማሚቱ ታማሚዎች እየታከሙ ወደ መጡበት አካባቢ ሲሄዱ እና ስለሆስፒታሉ ሲናገሩ በርካታ ታካሚዎች  መምጣታቸውን ትናገራለች።ማሚቱ ሲሻላት ለእርሷ ይደረግ የነበረውን እንክብካቤ ለሌሎች ማድረግ ጀመረች።""የሌሎች ታካሚዎችን አልጋ በማንጠፍ ነው የጀመርኩት"" የምትለው ማሚቱ ከዳነች በኋላ ወደ ትውልድ ቀዬዋ ለመመለስ አላሰበችም።ቤተሰቦቼን በማንኛውም ጊዜ ሄጄ መጎብኘት እነርሱም መጥተው ሊጎበኙን ይችላሉ እዚህ ብቆይ ግን እንደኔው ታማሚ የሆኑትን ብረዳ ብላ ወሰነች።ባለቤቷ ለህክምና ሁለት ዓመት በቆየችበት ጊዜ መጥቶ ይጎበኛት ነበር፤ እርሷ በደንብ እስኪሻላት እንደምትቆይ ገልጣ እርሱ የራሱን ሕይወት እንዲመራ ነገረችው።ጉዞ ወደ ቀዶ ህክምና ባለሙያነትከዚህ በፊት ታካሚዎቹን ትረዳ የነበረችው ጓደኛዋ ለእረፍት ስትሄድ እርሷን ተክታ መስራት ጀመረች። መርዳት ጀምራ ስታየው እኔ እርዳታ አግኝቼ ሌሎችን ብረዳ ደስተኛ ነኝ በሚል እዚያ ቆይታ መስራት መጀመሯን ትናገራች። በኋላም እረፍት የሄደችው ሰራተኛ ስትመለስ እርሷ ወደ ማገገሚያ ክፍሏ ተመለሰች። ይኼኔ ዶ/ር ሬጅ ሐምሊን የት ሄደች? ብለው በመጠየቅ እንዳስመጧት ታስታውሳለች።ዶ/ር ሬጅ ሐምሊን ኦፕራሲዮን ሲሰሩ እንድትመለከት ያደርጓት ነበር። የቀዶ ጥገና ልብሷን ለብሳ ከስር ስር እየተከተለች ሙያቸውን እንድትመለከት በማድረግ አነስተኛ ቀዶ ጥገናዎችን እንድትሰራ እድል ይሰጧት ጀመር።""እነርሱ ሰርተው ያጠናቀቁትን ቀዶ ህክምና እንድጨርስ እንዲሁም ቀለል ያሉ ቀዶ ህክምናዎችን እነርሱ ባሉበት እንዳከናውን ያደርጉኝ ነበር።""አዲስ ሆስፒታል ገንብተው ወደዚያ ሲዘዋወሩም ይህንን ተግባር ቀጠሉበት። ዶ/ር ሬጅ ሐምሊንን 'አባዬ' ካትሪን ሐምሊንን ደግሞ 'እማዬ' የምትለው ማሚቱ ሥራዬን በጣም ነው የምወደው ትላለች። ""እንደእኔ የተሰቃዩትን ከዚያ ስቃያቸው መፈወስ ደስታ ይሰጠኛል።""ከተማ የማታውቀው፣ ሆስፒታል፣ መድሀኒት በቅጡ የማትረዳ የነበረችው ማሚቱ ለፌስቱላ ታማሚዎች የተሳካ ቀዶ ጥገና ብቻዋን ማድረግ ጀመረች።""ለማከምም የበቃሁት በእነርሱ ተይዤ ነው፣ እንግሊዝኛ ብናገር ከእነርሱ የለመድኩትን ነው። አማርኛ ማንበብ እና መፃፍ ያስተማሩኝ እዚህ ግቢ ውስጥ ነው።"" ማሚቱ ለትምህርት ወደ ሆስፒታሉ የሚመጡትን የሕክምና ተማሪዎችንም ትረዳለች። ዓለም አቀፍ እውቅናአንድ ሰንበት ከእንግሊዝ ሮያል ኮሌጅ የመጡ የቀዶ ህክምና ባለሙያዎች ማሚቱን አገኟት። በወቅቱ እነሐምሊን በግቢው አልነበሩም። በዚያ ሰንበት የቀዶ ህክምና ሥራውን የምትመራው ደግሞ ማሚቱ ነበረች። ይህንን ድርጊቷን በድጋሚ መጥተው በዶ/ር ሬጅ ሐምሊን ረዳትነት ሙሉ ቀዶ ጥገና ስታከናውን ሲያይዋት ተደነቁ፤ ከዚያም እውቅናን ሰጧት።በዚህ ተግባሯም ዶ/ር ሬጅ ሐምሊንም እንደኮሩባት የምትናገረው ማሚቱ ""እኔም በሥራዬ ኮራሁ"" ትላለች።  እስካሁን ለምን ያህል ሰዎች ቀዶ ህክምና እንዳደረገች አታውቅም። ነገር ግን በርካታ ሐኪሞችን መርዳቷን በርካታ ታማሚዎችን ማከሟን ታስታውሳለች። ከእንግሊዝ ሮያል ኮሌጅ እውቅና በኋላ ወደ አሜሪካ ተጠርታ ከኢትዮጵያዊያንም እውቅና ተሰጥቷታል። ማሚቱ የምትሰራበት ሆስፒታልን ለየት የሚያደርገው በርካታ ሰራተኞች በፌስቱላ ታመው የነበሩና ታክመው የዳኑ መሆናቸው ነው። እነዚህ ሴቶች ከነርሶቹ ስር በመሆን የሚረዱ ሲሆን በሽታውን ስለሚያውቁት ለሕመምተኞቹ ብርታት ይሆኗቸዋል። ይህም በማስተማ ሂደቱም ውስጥ በጎ አስተዋፅኦ እንዳለው ይናገራሉ። ማሚቱ ""ለእኔ የተደረገውን ያህል ለሌሎች በበቂ ሁኔታ ያደረኩ አይመስለኝም"" ስትልም ዛሬም በርካቶችን የመርዳት ፍላጎቷን ታስረዳለች። 
",https://www.bbc.com/amharic/news-48376792
7,ጎንደር ዩኒቨርሲቲ፡ የ6ኛ ዓመት እጩ ሐኪሞች ግቢውን ለቅቀው ወጡ,23 ሜይ 2019,"



Image copyright
Gonder University 2010 Batch FB

የጎንደር ዩኒቨርሲቲ እጩ ሐኪሞች በተደጋጋሚ ያቀረቡት ጥያቄ ባለመመለሱ ያደረጉትን የሥራ ማቆም አድማ ተከትሎ ከዩኒቨርሲቲው አስተዳዳር ጋር ባለመስማማታቸው ግቢውን ለቀው እንደወጡ ለቢቢሲ ገልፀዋል።ቢቢሲ ያነጋገራቸው እጩ ሐኪሞች በትናንትናው እለት ግቢውን ለቅቀው የወጡት 250 እንደሚሆኑ ተናግረዋል።እጩ ሐኪሞቹ ለሰባት ወራት ያህል ይመለሳሉ እየተባሉ ያልተመለሱ ጥያቄዎች በመኖራቸው ግቢውን ለቀው ለመውጣት መወሰናቸውን ተናግረዋል።• ""ሀኪሙ ትግሉን አቀጣጠለው እንጂ የሚታገለው ለታካሚው ነው""እጩ ሐኪም ታሪኩ ወርቁ ከጥያቄዎቻቸው መካከል የሕክምና ግብዓት አለመኖርና ለመስራት ምቹ አለመሆኑ ማኅበረሰቡ ለሐኪም ያለው አመለካከት የተዛባ እንዲሆን ምክንያት ሆኗል የሚል ነው። ""ለቀዶ ሕክምና እንኳን ጓንት የምንገዛው ከመድሃኒት ቤቶች ነው"" የሚለው እጩ ሐኪሙ ሕክምና የራሱ የሆነ ሥርዓተ ትምህርት ቢኖረውም ከሥርዓተ ትምህርቱ ውጭ እየሰሩ መሆናቸው ሌላኛው ቅሬታቸው እንደሆነ ይገልፃል።ሥርዓተ ትምህርቱ ላይ የተቀመጠውን ለመተግበር የሚያስችል ሁኔታ ባለመኖሩም ብቃታቸው እየወረደ መምጣቱንም ያክላል።""ሥርዓተ ትምህርቱ ብዙ ያልተባባሱና ለሞት የማይዳርጉ ቀዶ ሕክምናዎችን እንድናደርግ የሚያዝ ቢሆንም ያንን ለመስራት ዕድሉን እያገኘን አይደለም፤ በሙያ የእኛ ያልሆኑ ሥራዎች እየሰራን ነው"" በማለት ምሳሌ ያጣቅሳል። ይህንንም 'ዘመናዊ ባርነት' የሚል ስያሜ እንደሰጡት ይናገራል።• «በስልክዎ ታካሚና አካሚ እናገናኛለን» ሥራ ፈጣሪው ወጣትሙሉ ሕይወታቸውን ለትምህርት የሰጡት ማንኛውም ያልተማረ ሰው ሊሰራ የሚችለውን ለመስራት አለመሆኑንም ይናገራል። ለ36 ሰዓታት እንደሚሰሩ የሚናገረው ሐኪሙ አብዛኛዎቹ የመንግሥት ሆስፒታሎች ማረፊያ ክፍል ስለሌላቸው ላለፉት ሰባት ወራት በዚህ ሁኔታ ሲሰሩ እንደነበር ያስታውሳል።ይሁን እንጂ ዩኒቨርሲቲው ቀላል ሥራዎችን የሚሰሩ ሰዎችን በመቅጠር፣ ማረፊያ ቤቶችን በማዘጋጀት፣ እንዲሁም የተወሰኑ ግብዓቶችን በማሟላት የዩኒቨርሲቲው ፕሬዚዳንት ጽ/ቤት የሥራ ማቆም አድማ ተገቢ እንዳልሆነ በደብዳቤ እንደገለፀላቸው ይናገራል።ነገር ግን ሌሎች ከክፍያ ጋር የተያያዙ ጥያቄዎቻቸው ሊመለሱላቸው ባለመቻሉ ግቢውን ለቀው ለመውጣት እንደወሰኑ ለቢቢሲ ተናግሯል።የታሪኩን ሃሳብ የምትጋራው ሌላኛዋ እጩ ሐኪም ፍሬሕይወት አለሙ በሁለት ሳምንታት ጊዜ ውስጥ መልስ እንደሚሰጧቸው ቢነገራቸውም መልስ አለማግኘታቸውን ትናገራለች።በዚህም ምክንያት የሥራ ማቆም አድማ አድርገዋል። የሚመለከተው አካል ጥያቄዎችን ለመመለስ ድርድር የጀመረ ቢሆንም ባለመሳካቱ እንዲወጡ የሚያዝ ደብዳቤ እንደተለጠፈ ገልፃለች።• የ'ሰከረ' አዋላጅ ሐኪም እናትና ልጅን ገደለስለ ጉዳዩ የጠየቅናቸው የጎንደር ዩኒቨርሲቲ ሕዝብና ዓለም አቀፍ ግንኙነት ዳይሬክቶሬት ወ/ሮ ይዳኙ ማንደፍሮ ሃገራዊ በሆኑ ጉዳዮች ሐኪሞቹ አስር የሚሆኑ የጥቅማጥቅም ጥያቄዎች ያቀረቡ መሆናቸውን ያስታውሳሉ።እርሳቸው እንደሚሉት ዩኒቨርሲቲው በፌደራል መመለስ የሚገባውን ለሚመለከተው ያስተላለፈ ሲሆን ዩኒቨርሲቲው መመለስ በሚገባው ጉዳዮች ላይ የተለያዩ ኃላፊዎች በተገኙበት ውይይት ተደርጓል። በጊዜው ጥያቄያቸውን ተቀብለው የሥራና ትምህርት ማቆም አድማ ማድረግ እንደሌለባቸው ተነጋግረው የነበረ ቢሆንም ሐኪሞቹ ወደ ሥራ ማቆም አድማ ገብተዋል። በመሆኑም የዩኒቨርሲቲው ኃላፊዎች በተገኙበት በድጋሚ ውይይት ተደርጎ እንዲመለሱ የሚያሳስብ ማስታወቂያ ሦስት ጊዜ አውጥተው ሐኪሞቹ ባለመመለሳቸው ዩኒቨርሲቲው አስተዳዳደራዊ እርምጃ ሊወስድ ችሏል ብለዋል- ወ/ሮ ይዳኙ።ከዚህም በኋላ የዩኒቨርሲቲው ምክር ቤት በድጋሚ ወደ ሥራቸው እንዲመለሱ ጥሪ በማቅረብ ይህንን የማያደርግ ተማሪ ለአንድ ዓመት ያህል እንደሚታገድ የሚገልፅ ማስታወቂያ አውጥቷል ብለዋል።ወ/ሮ ይዳኙ አክለውም ትምህርታቸውንና ሥራቸውን እንዲቀጥሉ ለማድረግ ዩኒቨርሲቲው የተለያዩ ዘዴዎችን ቢጠቀምም ሐኪሞቹ ወደ ሥራ አለመግባታቸውን ይናገራሉ። በዚህ ምክንያትም ዩኒቨርሲቲው አስተዳደራዊ እርምጃ እንደወሰደባቸው ለቢቢሲ አረጋግጠዋል።
",https://www.bbc.com/amharic/news-48376620
8,የትናንቱ ኢፍጣር እና የአዲሱ መጅሊስ እርምጃ,23 ሜይ 2019,"



Image copyright
Office of the Prime Minister-Ethiopia

ትናንት ጠቅላይ ሚንስትር ዐብይ አህመድ፣ የአዲስ አበባ ምክትል ከንቲባ ታከለ ኡማና ሌሎችም የመንግሥት ባለስልጣኖች በተገኙበት የኢፍጣር ሥነ ሥርዐት በሚሊኒየም አዳራሽ ተካሂዶ ነበር።በርካታ ሙስሊሞች የተገኙበት የኢፍጣር ሥነ ሥርዐት የብዙዎች መነጋገሪያ ሆኖም አምሽቷል። ሥነ ሥርዓቱ በሕዝበ ሙስሊሙ መካከል አንድነት የታየበት ነበር የሚል አስተያየት የሰነዘሩም ነበሩ።ጉዳዩን ከጥቂት ሳምንታት በፊት አዲስ መጅሊስ ከመቋቋሙ ጋር ያያዙትም ነበሩ። ሕዝበ ሙስሊሙ ለበርካታ ዓመታት ሲያነሳቸው የነበሩ ጥያቄዎች በአዲሱ መጅሊስ እንደሚመለሱ አመላካች ስለመሆኑም ተነግሯል።• ""መንግሥት የሚደግፈው የሙስሊሙን ሕብረተሠብ ነው""  ጠ/ሚኒስትር ዐብይ አህመድየአዲሱ መጅሊስ መቋቋም ምክንያት የነበረው የሙስሊም ማኅበረሰብ መፍትሄ አፈላላጊ ኮሚቴ አባልና የአዲሱ መጅሊስ አማካሪ የሆኑት ኡስታዝ ካሚል ሸምሱ የትላንቱን ኢፍጣር ""ታሪካዊ"" ሲሉ ይገልጹታል።በአስር ሺዎች የሚቆጠሩ ሰዎች በአንድነት ማፍጠራቸውም አስደስቷቸዋል።""ሕዝበ ሙስሊሙ ረመዳን በመጣ ቁጥር ስቃይ ያሳልፍ ነበር። ይህ ረመዳን ግን ሰላም የወረደበትና ሕዝበ ሙስሊሙ ለጥያቄዎቹ በአግባቡ መልስ ያገኘበት ነው"" ብለዋል።የትናንቱን ኢፍጣር ከተካፈሉት አንዱ የሆነው ሀጂ አቡበከር አለሙ፤ ቀደም ባለው ጊዜ ሙስሊሙ ማኅበረሰብ ከመንግሥት ጋር ተቃቅሮ፣ ለእስርም ይዳረግ እንደነበር አስታውሶ ነገሮች በመለወጡ ደስተኛ እንደሆነ ይገልጻል። ምሽቱን ""ተዐምራዊ"" ሲልም ይገልጸዋል።• በሙስሊሙ ማኅበረሰብ ስብሰባ ምን ውሳኔዎች ተላለፉ?ተስፋ የተጣለበትን አዲስ መጅሊስ በማቋቋም ረገድ ከፍተኛ አስተዋጽኦ ያደረጉ ሰዎች የተመሰገኑበት ምሽት እንደነበር ኡስታዝ ካሚል ያወሳሉ።ለመሆኑ አዲሱ መጅሊስ ከተቋቋመ ወዲህ ምን ተሠራ? ለዓመታት ሲንከባለሉ የመጡ ጥያቄዎች ምላሽ እያገኙ ነው?የሀጅ ጉዞአዲሱ መጅሊስ መሻሻል ያደርግባቸዋል ከተባሉ ጉዳዮች መካከል የሀጅ ጉዞ በዋነኛነት ይጠቀሳል። የሀጅ ጉዞ ዋጋ መናርና ተጓዦች የሚደርስባቸው እንግልትም በርካቶችን አማሯል።ኡስታዝ ካሚል እንደሚሉት፤ የዘንድሮው የሀጅ ጉዞ ካለፉት ዓመታት የተሻለ እንዲሆን ያላሳለሰ ጥረት እያደረጉ ነው። ከጉዞው መነሻ እስከመድረሻ ያለውን ችግር አጥንቶ መፍትሄ የሚያበጅ ኮሚቴ ተቋቁሟል። በጉዞው የሚገጥመውን ችግር የሚፈትሽ የልዑካን ቡድን ወደሳዑዲ መላኩንም ያክላሉ። ጥናቱ ሲጠናቀቅ አንድ ተጓዥ የሚያስፈልገው ትክክለኛ ወጪ ተተምኖ ጉዞው ያለውጣ ውረድ እንደሚከናወን ይጠበቃል።""ማኅበረሰባችን ከአየር መንገድ ከተነሳ ጀምሮ ሀጂ አድርጎ እስከሚመለስ የነበሩ እንቅፋቶችን እናጸዳለን። መካ ከደረሱ በኋላ በቤት ኪራይ፣ በምግብና በመጓጓዣ የነበሩ ችግሮችን በመፍታት በተወሰነ ደረጃ ሕዝቡ የተሻለ አገልግሎት እንደሚያገኝ ተስፋ እናደርጋለን።""ባለፈው ዓመት የሀጅ ጉዞ በርካታ ውጣ ውረድ ከገጠማቸው አንዱ የሆነው ሀጂ አቡበከር እንደሚለው፤ የዘንድሮው ሀጅ ጉዞ እየተቃረበ በመምጣቱ፤ በአጭር ጊዜ የጉዞውን ችግሮች በአጠቃላይ ለመፍታት ይከብዳል። ""የተጋነነ ለውጥ ይመጣል ብዬ አልገምትም። ከዚህ በፊት የነበረው ሥራ አስፈጻሚ የዘንድሮውን ሀጅ ለማስፈጸም ተፈራርሞ ስለመጨረሱም መረጃ አለኝ"" ይላል።• የኢትዮጵያውያን ሙስሊሞች እንግልት በመካ


Image copyright
Office of the Prime Minister-Ethiopia

የመንግሥት ጣልቃ ገብነት አለ?ኡስታዝ ካሚል፤ አዲሱ መጅሊስ ለሕዝበ ሙስሊሙ ችግሮች መፍትሄ የሚሰጥና ከቀድሞው መጅሊስ በተቃራኒው ከመንግሥት ተጽዕኖ የተላቀቀ ነው ይላሉ።ሆኖም የመጅሊሱን መቋቋም እውን ያደረገው ኮሚቴ በጠቅላይ ሚንስትር ዐብይ አህመድ መዋቀሩ እንዲሁም በአዲሱ መጅሊስ ምስረታ ጠቅላይ ሚንስትሩ መገኘታቸው መንግሥት ዛሬም በጉዳዩ እጁን እያስገባ ነው? የሚል ጥያቄ ማጫሩ አልቀረም።ኡስታዝ ካሚል፤ ቀድሞ መንግሥት 'መጅሊስ ልምረጥላችሁ' ይል እንደነበረና አሁን እውነታው መቀየሩን ይናገራሉ።""እኛ መንግሥትን እዚህ ቦታ ተገኝልን ብለን እየጠራን ነው። ከዚህ በፊት መንግሥት ሲያጠቃው የነበረውን ሕዝብ እንደዜጋ እየተመለከትክ ስለመሆኑ ዋስትና ስጠው ብለናል"" ይላሉ።በመንግሥትና በሀይማኖት ተቋሞች መካከል መኖር ካለበት ግንኙነት ያፈነገጠ ትስስር እንደሌለም ይገልጻሉ።ሕዝበ ሙስሊሙ ከመንግሥት ጣልቃ ገብነት ወጥቶ በመረጠው አመራር እየተዳደረ መሆኑን የሚናገሩት ኡስታዝ ካሚል፤ ""መንግሥት ሙሉ በሙሉ ከጣልቃ ገብነት መውጣቱን ማወጅ ችሏል። እስካሁን ከነበረው ጎጂ ጣልቃ ገብነት ወጥተናል። የአሁኑ እሱ ራሱ ሲያበላሽ የነበረውን ነገር እንዲያስተካክል የማድረግ ጉዳይ ነው"" ሲሉ ያስረዳሉ። አዲሱ መጅሊስ በተቋቋመበት ወቅት ያነጋገርናት ሙኒራ አብደልመናን የኡስታዝ ካሚልን ሀሳብ ትጋራለች።""ቀድሞ መጅሊሱን ይመሩ የነበሩት የመንግሥት ካድሬዎች ነበሩ። [በሙስሊሙ ማኅበረሰብ ውይይት ላይ የመንግሥት ባለስልጣኖች የተገኙት] መንግሥት ያስቀመጣቸውን ሰዎች ራሱ ማንሳት ስለነበረበት ነው። ይህ ቋሚ ጣልቃ ገብነት ሳይሆን እስካሁን የነበረው የመንግሥት ጣልቃ ገብነት መወገዱ ምልክት እንደሆነ አስባለሁ"" ትላለች።መንግሥት ከመጅሊሱ እጁን ያውጣ የሚለው ጥያቄ ምላሽ አግኝቶ በሀይማኖት አስተምሮት የላቁ ሰዎች ወደአመራር መምጣታቸውን ሁለቱም ይስማሙበታል።ለወደፊትስ?አዲሱ መጅሊስ አሁን ላሉ በርካታ ችግሮች መፍትሄ ሰጪ እንደሆነ ተስፋ ተጥሎበታል። የሀጅ ጉዞን ማስተካከልና ከመንግሥት ጣልቃ ገብነት ነጻ መውጣት ዋነኛ ጥያቄዎች ቢሆኑም ሌሎችም ምላሽ የሚያሻቸው ጉዳዮች አሉ።ሀጂ አቡበከር መንግሥት በመጅሊሱና በእስልምና ጉዳዯች ጠቅላይ ምክር ቤት ውስጥ ያደርግ የነበረው ጣልቃ ገብነት መወገዱ መልካም እንደሆነ ጠቅሶ፤ የሚስተዋለው ለውጥ በፌደራል መንግሥት የሚገደብ ሳይሆን ሁሉንም የአገሪቱን ክፍል የሚያዳርስ መሆን እንደሚገባው ይጠቁማል።ኡስታዝ ካሚል በበኩላቸው፤ አዲሱ መጅሊስ በዋነኛነት የኡለማ ምክር ቤትና ሕጋዊ ቦርድን ወደክልሎች የመውሰድ ሥራ እያከናወነ እንደሆነ ገልጸው፤ ለውጡ በመላው አገሪቱ እንዲዳረስ እንደሚረዳ ያስረዳሉ።ሕዝቡ እንደዜጋ ደህንነት ተሰምቶት ይወክለኛል የሚል ተቋም ማግኘቱን እንደስኬት ይጠቅሳሉ። ""ትላንት 'የመንግሥት መጅሊስ' ይል የነበረ ሕዝብ፤ ዛሬ መጅሊሳችን ማለቱ ትልቅ ለውጥ ነው"" ይላሉ።የኢትዮጵያ ሙስሊሞች ለዓመታት ይቃወሟቸው የነበሩ ብልሹ አሠራሮች መንስኤ የነበረው ተቋም ሙሉ በሙሉ መለወጡን እንደትልቅ እርምጃ የምታየው ሙኒራ፤ ለሙስሊሙ ማኅበረሰብ የሚሠራ ሀገር አቀፍ ተቋም መመስረቱ ትልቅ ለውጥ ያመጣል ትላለች።ቅድሚያ እንዲሰጠው ስለምትፈልገው ጉዳይ ስትናገርም ""መጅሊሱ ውስጥ የተንሰራፋውን ሙሰኛ አሠራር ማጽዳት ያስፈልጋል"" ትላለች። ከሀጅ ጉዞና ከሱቅ ኪራይ ገቢ ቢገኝም መስጅዶች እንደመብራትና ውሀ ያለ መሰረታዊ ነገር ለማሟላት ማኅበረሰቡን መለመናቸውን እንደማሳያ ትጠቅሳለች።እነዚህና ሌሎችም ችግሮች በጊዜ ሂደት እንደሚፈቱ ሙኒራ፣ ሀጅ አቡበከርና በርካቶች ተስፋ ያደርጋሉ።
",https://www.bbc.com/amharic/48380180
9,ኢትዮጵያ፡ በታሪካዊው ቤተ መንግሥት ግቢ ውስጥ ምን አለ?,22 ሜይ 2019,"



Image copyright
PM office 

አርክቴክት ዮሐንስ መኮንን በአዲስ አበባ ዩኒቨርስቲ የሥነ-ሕንፃና የቅርስ ጥበቃ መምህር ሲሆኑ በቤተ መንግሥቱ ውስጥ ከሚደረገው እድሳት ጋር ተያይዞ በበጎ ፈቃደኝነት ያስጎበኛሉ።እርሳቸው እንደነገሩን ለመጀመሪያ ጊዜ ቤተ መንግሥቱ ከመጎብኘቱ አስቀድሞ 'እንግዶች ስለሚመጡ ባለሙያዎች ቢያስጎበኟቸው ይሻላል' በሚል ከቅርስ ጥበቃ፣ ከኪነ ሕንፃ ባለሙያዎች፣ የታሪክ አዋቂዎች የተውጣጡ ሰባት ባለሙያዎች በጠቅላይ ሚንስትሩ ቢሮ የተጋበዙ ሲሆን እርሳቸው አንዱ ነበሩ።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?በወቅቱም የሚያሰማሙ ጉዳዮች ላይ ተወያይተው የጋራ ነጥቦች ያዘጋጁ ሲሆን፤ ለጎብኝዎች ገለፃ ሲያደርጉ ነበር፤ በተለያየ ጊዜም ቤተ መንግሥቱን የመጎብኘት ዕድል ገጥሟቸዋል፤ በመጭው መስከረም ወር ለጎብኚዎች ክፍት ይሆናል በተባለው ቤተ መንግሥት ውስጥ ምን አለ? ስንል ጠይቀናቸዋል።ቤተ መንግሥቱ በ40 ሔክታር መሬት ላይ ያረፈ ሲሆን በውስጡ የተለያዩ ታሪካዊ ቅርሶች ይገኙበታል።ከስፋቱ የተነሳ ቦታውን ለማስጎብኘት በቤተ መንግሥት ውስጥ ያሉትን ቦታዎች በ5 ይከፍሉታል። አንደኛው በፊት ተትቶ የነበረ የቤተ መንግሥቱ ጓሮ ሲሆን በዚህ ሥፍራ የወዳደቁ ቆርቆሮዎች፣ የወታደሮች መኖሪያ፣ የተበላሹ የጦር መኪኖች የሚቆሙበት ቦታ ሲሆን አሁን እድሳት ተደርጎለት ጥሩ የመናፈሻ ሥፍራ ሆኗል።ሁለተኛው አጤ ሚኒሊክና አጤ ኃይለ ሥላሴ ያሰሯቸው የቤተ መንግሥትና የጽ/ቤት ሕንፃዎች ይገኛሉ።ሦስተኛው የኮሪያ መንግሥት ያሰራቸው ቢሮዎች ሲሆኑ አሁን አገልግሎት እሰጡ ይገኛሉ፤ ይሁን እንጂ ለሕዝብ ጉብኝት ክፍት አይሆኑም።አራተኛው በተለያየ ምክንያት የማይጎበኝ ሲሆን ኮሎኔል መንግሥቱ ኃይለ ማሪያም ካገር በወጡበት ጊዜ ቢሯቸው ይሰሩ የነበሩ ባለሙያዎች እርሳቸውን ለማስደሰት የሰሩላቸው እዚያው ግቢ ውስጥ ነጠል ብሎ የተሰራ ቤት ነው።• ወመዘክር፡ ከንጉሡ ዘመን እስከዛሬይህም ብቻውን የተሰራና ከጠቅላይ ሚንስትር ዐብይ አህመድ መኖሪያ ጀርባ ይገኛል። ለመጎብኘትም በመኖሪያቸው ማለፍን ስለሚጠይቅ ለጉብኝት ክፍት አይሆንም። የዚህ ቢሮ የተወሰነ ክፍሉ እንደፈረሰም ይነገራል።አምስተኛው በሸራተን ሆቴል በኩል ሲታለፍ የሚታየውና በፊት ገደላማና ጫካ ሆኖ የሚታየው አዲስ የሚሰራው የእንስሳት ማቆያና አኳሪየም (የውሃ አካል) ሲሆን ግንባታ እየተካሄደበት ነው።አሁን ሙሉ ቤተ መንግሥቱን ልንጎበኝ ነው፤ አርክቴክት ዮሐንስ አንድ ሰው ቤተ መንግሥቱን ለመጎብኘት ሲገባ ከሚያገኘው ይጀምራሉ።1ኛ. የመኪና ማቆሚያና ሞል ይህ ቦታ ከሒልተን ሆቴል ወደ ላይ አቅጣጫ ስንጓዝ ቤተ መንግሥቱ ከመድረሳችን በፊት በስተቀኝ ይገኛል። ታጥሮ የቆየ ባዶ ቦታ የነበረ ሲሆን አሁን የአዲስ አበባ ምክትል ከንቲባ ኢንጂነር ታከለ ኡማ ወደ ሥልጣን ከመጡ በኋላ የአካባቢው ወጣቶች ተደራጅተው የመኪና ማቆሚያ (ፓርኪንግ) ይሰሩበታል። በቅርቡ ግንባታው የሚጀመር ሲሆን ለጎብኝዎች የመኪና ማቆሚያ ሆኖም ያገለግላል።ይሁን እንጂ ግንባታው ስላልተጠናቀቀ ሰው የሚገባው በታች ባለው የደቡብ አቅጣጫ በር ነው፤ እዚያ ሲደርሱ የትኬት ቢሮ፣ ሻይ ቤት፣ መታጠቢያ ክፍሎች፣ የእንግዶች ማረፊያና መረጃ የሚሰጥባቸው ቦርዶችና ዲጂታል ማሳያዎችን ያገኛሉ።ይህ የትኬት ቢሮ ከዚህ ቀደም ያልነበረ ሲሆን ከመሬት ጋር ተመሳስሎና ተስተካክሎ የተሰራ በመሆኑ ከላይ ሲታይ ቤት መሆኑን በጭራሽ አያስታውቅም።2ኛ.  የመረጃ መስጫ ቦታ ይህን ሥፍራ ከትኬት ቢሮው ወደ ላይ ሲጓዙ ያገኙታል። በዚህ ቦታ ለጉብኝት ክፍት የሆኑ ቦታዎች በዲጅታልና በህትመት ገለፃ ይደረግበታል። ከጥላ ጋር የተዘጋጀ ማረፊያ ወንበሮች ያሉት ሲሆን ተሰርቶ ተጠናቋል።እሱን አለፍ እንዳልን ልጆች የሚቆዩበት የመጫዎቻ ቦታ እናገኛለን፤ በጣም የተጋነነ ባይሆንም መጠነኛ ተደርጎ ለልጆች መጫዎቻ የሚሆኑ ቁሳቁሶች ተሟልቶ የተዘጋጀ ነው። • ጓድ መንግሥቱ እንባ የተናነቃቸው 'ለትአረንጓዴ ሥፍራ ተብሎ የተሰየመውን ጠመዝማዛ መንገድ ደግሞ የልጆች መጫወቻውን እንዳለፍን እናገኘዋለን። ቦታው ወደ ቤተ መንግሥቱ የሚኬድበት ዳገታማ መንገድ አለው፤ ይህም ለአካል ጉዳተኞች እንዲመች ተደርጎ በእግረኛ መረማመጃ ንጣፍ የተሰራ ነው።  ወደፊት በግራና በቀኝ ኢትዮጵያዊ ሆኑ የጥበብ ሥራዎች አሊያም ታሪካዊ ሁነቶች ማሳያዎች ይኖራል ተብሎ ይጠበቃል፤ አሁን ዛፎችና ሳሮች የተተከሉ ሲሆን መንገዱም ዝግጁ ሆኗል።3ኛ. የልዑላን ማረፊያ ቦታልጅ እያሱ፣ ንግሥት ዘውዲቱ፣ አጤ ኃይለ ሥላሴ ንጉስ ሆነው ከመሾማቸው በፊት በዚህ ቤት ኖረውበታል። ቤቱ በእንጨትና በድንጋይ የተሠራ ባለ አንድ ፎቅ ሕንፃ ነው። ፊቱን ወደ እስጢፋኖስ ቤተ ክርስቲያን ያዞረው ህንፃው በአጤ ሚኒሊክ የተሠራ ሲሆን አዲስ አበባን ቁልቁል ለማየት የሚያስችል ነው። የኪነ ህንፃ ባለሙያዎች 'የአዲስ አበባ መልክ አለው የሚባል የሕንፃ ዓይነት ነው' ይሉታል- ኢትዮጵያዊ ጥበብ ያረፈበት መሆኑን ለመግለፅ። ከፊት ለፊቱ አዲስ የተሠራና ብዙ ሰዎች ሰብሰብ ብለው ፎቶ የሚነሱበት ሥፍራ አለው። በቅርቡ በተደረገው የእራት ግብዣ በነበረው ጉብኝት ቤቱ እንዳይጎዳ በሚል ውስጥ ሳይገባ ከውጭ ነበር የተጎበኘው።4ኛ. የዳግማዊ አጤ ሚኒሊክ ጽ/ቤትና መኖሪያ ቤት (ኮምፕሌክስ)በዚህ ሥፍራ መጀመሪያ የምናገኘው የፊት አውራሪ ኃብተ ጊዮርጊስ ዲነግዴን (አባ መላ) መኖሪያ ነው። አባ መላ የአጤ ሚኒሊክ የጦር ሚንስትር የነበሩ ሲሆን ይኖሩበት የነበረ ትንሽ የእንጨት ቤት ከአጤ ምኒሊክ መኖሪያ ቤት ጎን ላይ ይገኛል።አጤ ሚኒሊክ ከዚህ ዓለም ከተለዩ በኋላም እንደ መኖሪያና ቢሮ አድርገው ሲጠቀሙበት ነበር። ቤቱ ፈርሶ የነበረ ሲሆን ሙሉ በሙሉ ታድሷል።ወደ አጤ ሚኒሊክ ባለ አንድ ፎቅ መኖሪያና ጽ/ቤት በሮች በእንጨት የተሠሩ ሲሆን በሚያምር መልኩ የአበባና የሐረግ ጌጥ የተፈለፈለበት ነው። ይህ ቤት ከሁለት ሌሎች ቦታዎች ጋር በድልድይ ይገናኛል። አንደኛው በሰሜናዊ አቅጣጫ የአጤ ምኒሊክ የፀሎት ቤትና የስዕል ቤት ሲሆን እንቁላል ቤት በመባል ይጠራል። አንዳንዴም እንደ ጽ/ቤት ይጠቀሙበት ነበር። 


Image copyright
Daniel Kibret FB


አጭር የምስል መግለጫ

                    የአጤ ሚኒሊክ የግብር አዳራሽ በቀደመው ጊዜ
                

የፀሎት ቤቱና የስዕል ቤቱ ባለ ሁለት ፎቅ ነው። ሁለተኛው ፎቅ ላይ ከፍ ብላ የተሰራች በመስታወት የተሸፈነች ቤት አለች፤ ይህች ቤት 'ቴሌስኮፕ' ያላት ሲሆን አዲስ አበባን በሁሉም አቅጣጫ ማየት ያስችላል። በዚች አንቁላል ቤት መገናኛው ድልድይ  ጋ የመጀመሪያው ስልክ የገባበት ቤት ይገኛል። ቤቱ ከድንጋይና ከእንጨት የተገነባ ነው። አርክቴክት ዮሐንስ የኪነ ህንፃውን ጥበብ ሲገምቱ ከአርመኖችና ኢትዮጵያውያን በተጨማሪ ሕንዶች ሳይሳተፉበት እንደማይቀሩ ይገምታሉ።ይህ ቤት በደርግ ጊዜ የውይይት ክበብ በመሆን አገልግሏል።    • አደጋ የተጋረጠበት የአፄ ፋሲለደስ ቤተ መንግሥትሌላኛው ከአጤ ሚንሊክ ቤት ጋር በድልድይ የሚገናኘው የእቴጌ ጣይቱ ቤት ነው። ይህ ቤት ከቤተ መንግሥቱ በምሥራቃዊ አቅጣጫ የሚገኝ ባለ አንድ ፎቅ ሕንፃ ነው።በምድር ቤት የዙፋን ግብር ቤት ይገኛል። የነገሥታቱ መመገቢያ አዳራሽ ሲሆን ንጉሣዊ ቤተሰቦች ምግብ የሚመገቡበት ክፍል ነበር፤ ይህ ቤት በደርግ ጊዜ የደርግ ምክር ቤት መሰብሰቢያ በመሆን አገልግሏል።5ኛ. ሦስት አብያተ ክርስቲያናትአብያተ ክርስቲያናቱ ከግብር ቤቱ አዳራሽ በስተ ምሥራቅ በኩል ይገኛሉ። የኪዳነ ምህረት ቤተ ክርስቲያን (የአጤ ሚኒሊክ ሥዕል ቤት)፡ በአጤ ሚኒሊክ ጊዜ ለብቻ በአጥር ያስከለሏት ሲሆን አሁን ሕዝብ ይገለገልባታል። ይሁን እንጂ አጤ ሚኒሊክ ከመኖሪያቸው ተነስተው የሚሄዱባት መንገድና በር አሁንም ድረስ ይገኛል።የባዕታ ማሪያም ቤተ ክርስቲያን (በንግሥት ዘውዲቱ የተሰራ ሲሆን የአፄ ሚኒሊክም አፅም ያረፈው እዚሁ ነው) አሁን ከቤተ መንግሥቱ ውጭ ሲሆኑ ጥበቃ ይደረግለታል። ጎብኚዎችም ሲመጡ እዚያ ያሉት ካህናት ምድር ቤት ያለውን መቃብራቸውን ከፍተው ያሳያሉ።በበርካታ ሰው የሚጎበኝም ከሆነ ለቤተ መንግሥቱ ቀድሞ እንዲታወቅ ይደረጋል። ሦስተኛው ከዚህ ቤተ ክርስቲያን ጀርባ የሚገኘውም የገብርኤል ቤተ ክርስቲያን ነው።6ኛ. ታችኛው የዙፋን ችሎት ይህ ችሎት በአጤ ኃይለ ሥላሴ ዘመን የተሠራ ሲሆን በታችኛው መዋቅር ያልተፈታ አገራዊ ጉዳይን የሚያዩበት የ'ሰበር ሰሚ ችሎት' ቦታ ነው። ይህ ባለ አንድ ፎቅ ቤት የንጉሡ ጽ/ቤትም በመሆን አገልግሏል። በውስጡ ጽ/ቤታቸውን ጨምሮ መዝገብ ቤትና ሌሎች አገልግሎት የሚሰጡ ክፍሎችም አሉት።አጤ ኃይለ ሥላሴ ከሥልጣን ሲወርዱ የደርግ ወታደሮች ቤቱን ተቆጣጥረውት ነበር። የኮሎኔል መንግሥቱ አስተዳደርም ቢሮ አድርጎ ይጠቅምበት ነበር። ንጉሡ ሕይወታቸው ካለፈ በኋላም ችሎታቸውና ቢሯቸው ከነበረው ቦታ ምድር ቤት እንደተቀበሩና በኋላም አፅማቸው ወጥቶ እንደተወሰደ ይነገራል። የደርግ መሰብሰቢያ አዳራሽ፣ መንግሥቱ ኃይለ ማሪያም ቢሮ፣ የመንግሥቱ ኃይለ ማሪያም ረዳት የመንግሥቱ ገመቹ ቢሮ፣ እንዲሁም ታስረው የነበሩ ደርግ ወታደሮች የታሰሩበት ቦታም ነው።• በመፈንቅለ መንግሥቱ ዙሪያ ያልተመለሱት አምስቱ ጥያቄዎችበአንድ ወቅት በመንግሥቱ ኃይለ ማሪያም ላይ የመግደል ሙከራ በተደረገበት ጊዜ ያመለጡበት ቦታም ይሄው ሕንፃ እንደሆነ ይነገራል። ኢህአዴግ አገሪቱን ሲቆጣጠርም የቀድሞ ጠቅላይ ሚንስትር መለስ ዜናዊ ይህንን ሕንፃ መኖሪያ አድርገውት ነበር።አቶ መለስ ከዚህ ዓለም ከተለዩ በኋላም አስክሬናቸው የወጣው ከዚሁ ቤት ነው። በአቶ መለስ ዜናዊ ጊዜ ባለቤታቸው ወ/ሮ አዜብ መስፍን በቤተ መንግሥቱ ውስጥ መኖሪያ ቤት ማሰራት ጀምረው ነበር።ከዚያም በኋላ የቀድሞ ጠቅላይ ሚንስትር ኃይለማሪያም ደሳለኝ መኖሪያ አድርገውት የነበረ ቢሆንም አራት ዓመታትን ከቆዩ በኋላ አዲስ ወደ ተሰራው ቤት ተዘዋውረዋል። ይህም ለጉብኝት ክፍት እንደማይደረግ መረጃ እንዳላቸው አርክቴክት ዮሐንስ ነግረውናል። 7ኛ. የመንግሥቱ ኃይለማሪያም ቤት መንግሥቱ ኃይለማሪያም ባንድ ወቅት ረዘም ላሉ ቀናት ወደ አውሮፓ አቅንተው ነበር። በዚህ ጊዜ ወዳጆቻቸው እርሳቸው ሲመለሱ ለማስደሰት ለመንግሥቱ አዲስ ቤት ለመስራት ተነጋገረው በጣም በአፋጣኝ ቤት ሰርተውላቸው ነበር። ቤቱ መዋኛ እንደነበርው የሚነገር ሲሆን ዝርዝር መረጃ እንደሌላቸው አርክቴክት ዮሃንስ ገልፀውልናል።8ኛ. የአንበሶችና ሌሎች እንስሳት ማቆያይህ ሥፍራ በቤተ መንግሥቱ ደቡባዊ አቅጣጫ ይገኛል። በብረት ፍርግርግ የተሠራ ትንሽ የእንስሳት ማቆያ ሲሆን በአሁን ወቅት ምንም ዓይነት እንስሳት አይኖሩበትም። ቀደም ሲል የነበሩት እንስሳት ወደ ሌላ ሥፍራ ተዛውረዋል የሚል መረጃ አለ።9ኛ. በአጤ ሚኒሊክ ጊዜ የተሠራው የጽህፈት ቤት በዚህ ቤተ መዛግብት የተለያዩ መረጃዎች ተሰንደው ይገኛሉ። ዘመናዊ በሆነ መልኩ የተደራጀ ሲሆን ከአፄ ሚኒሊክ ጀምሮ የነበሩ ታሪካዊ ሰነዶች ይገኙበታል። ከትምህርት ሚንስቴር በስተቀር ሌሎች የሚንስቴር መሥሪያ ቤቶች በሙሉ ሰነዶቻቸውን ያስቀምጡበት እንደነበር ይነገራል። የደብዳቤ ልውውጦች፣ የብራና ጽሁፎችና ሌሎች የአገር ውስጥ ጉዳዮች የተሰነዱበት ሲሆን አሁን እድሳት ያልተደረገበትና ጎብኝዎችም ወደዚያ መጠጋትም ሆነ ማየት አይችሉም።10ኛ. የታችኛው ዙፋን ችሎት የዙፋን ችሎቱ በቤተ መንግሥቱ ደቡባዊ አቅጣጫ ፊቱን ወደ ሸራተን ሆቴል አቅጣጫ አዙሮ የቆመ ትልቅ ሕንፃ ሲሆን በአጤ ሚኒሊክ ጊዜ የተሰራ ነው። ከሕንፃው ፊት ለፊት ሰንደቅ ዓላማ መስቀያ ይገኛል። በፊት ለፊቱም ነጋሪት እየተጎሰ፤ እምቢልታ እየተነፋ ትልልቅ የጦርነት አዋጆች የታወጁት ነው።ከዚህም በተጨማሪ ሃገራዊ ጉዳይ የሚነገርበትና የሚታወጅበት አደባባይ አለው።ሕንፃው ምድር ቤት ያለው ሲሆን ከላይ ያጌጠ አዳራሽ አለው፤ አዳራሹ ውስጥ የዘውድ ምልክት ያለው በሃር ከፋይ የተሰራ ዙፋኑን የሚያጅብ መቀመጫ አለ። መሰብሰቢያ አዳራሽ እና በግራና በቀኝ ሰፋፊ ክፍሎች አሉት።በደርግ አስተዳዳር ጊዜ የደርግ ምክር ቤት ሆኖ ለረጂም ጊዜ አገልግሏል። የአፄ ኃይለ ሥላሴ ሹማምንትም በዚሁ ምድር ቤት ታስረው ነበር። የምክር ቤቱ አባላት ከላይኛው ፎቅ ሆነው 'ይገደሉ አይገደሉ' የሚል ክርክሮች ይካሄዱበት ነበር- በምድር ቤቱ ደግሞ ሞታቸውን አሊያም ሽረታቸውን የሚጠባበቁ እስረኞች ይህን እየሰሙ ይሳቀቁ እንደነበር ይነገራል።ምድር ቤቱ ውስጥ አራት ክፍሎች አሉት። በእነዚህ ቤቶች ወፋፍራም የብረት ዘንጎች ያሉ ሲሆን ሰዎች ተሰቅለው ይገረፉበት ነበር ይባላል። አሁን በሙዚየሙ እድሳት እንደ አዳራሽ እንዲጎበኝ ሦስት ነገሮች ታስበዋል።• ከኢትዯጵያ የተዘረፉ ቅርሶች በውሰት ሊመለሱ ነው የደርግ ችሎት የነበረው ኢትዮጵያ ተቀብላቸው የነበሩ ትልልቅ ሰዎች እንደ የዩጎዝላቪያው ቲቶ፣ የፈረንሳዩ ቻርለስ ደጎል፣ የእንግሊዟ ንግሥት ኤልሳቤጥና የሌሎችም ፎቶ ለዕይታ ተዘጋጅተዋል። በአጤ ኃይለ ሥላሴ ጊዜ እነዚህ ሰዎች በዚህ አዳራሽ  አቀባበል ተደርጎላቸው ስለነበር እነርሱን የሚያሳዩ ፎቶግራፎች ይታዩበታል።ሌላኛው በደቡባዊ አቅጣጫ የመንግሥታት ታሪኮች ለዕይታ ይቀርብበታል፤ አሁን ላይ ከአፄ ሚኒሊክ ጀምሮ እስከ አቶ ኃይለ ማሪያም ደሳለኝ ድረስ ያሉ የኢትዮጵያ መሪዎች ፎቶና በእነሱ ዘመን የተሰሩ ሥራዎች ለዕይታ ይቀርባሉ።በምሥራቃዊው ክፍል አገር የተመሠረተችበት ንግርት (አፈ ታሪክ) አንድ ጠንካራ ማኅበረሰባዊ ሥነ ልቦና የተዋቀረበት ንግርት ይቀርብብታል። በዚህ አዳራሽ ሰሜናዊ ክፍል ከውጭ የተቀበልናቸውና ሀገር ውስጥ የዳበሩ ኃይማኖቶች ይቀርቡበታል፤ ዋቄ ፈታ ፣ ቤተ አስራኤላውያን ይከተሉት የነበረው የአይሁድ እምነት፣ ከዚያም እስልምና፣ ክርስትና፣ ካቶሊክ፣ ፕሮቴስታንት እንዲሁም ሌሎች የክርስትና እምነቶች በተወጠረ ሸራ ላይ በዲጂታል እንዲታዩ ይደረጋል።ከሕንፃው ወጥተን በደቡባዊ አቅጣጫ ግድግዳው ላይ የብረት ቀለበቶች ይታያሉ፤ እነዚህ ቀለበቶች በዳግማዊ ሚኒሊክ ጊዜ መኳንንቶቻቸው በቅሎዎቻቸውን የሚያስሩበት ቦታ ነበር።በደርግ ጊዜ ደግሞ ኋላ ላይ የተረሸኑት የአፄ ኃይለ ሥላሴ ሹማምንት እስረኞች ፀሐይ የሚሞቁበት ቦታ ሆኖም አገልግሏል።በ1981 በነበረው መፈንቅለ መንግሥት የተሳተፉት 12ቱ ጀኔራሎችም የታሰሩበት ቦታ ነው።11ኛ. አዲስ እየተሰራ ያለው አኳሪየም እና የእንስሳት ማቆያቦታው ከቤተ መንግሥቱ በስተ ምዕራብ አቅጣጫ የሚገኝ ሲሆን በአፄ ሚኒሊክና በአፄ ኃይለ ሥላሴ ጊዜ የተጀመረውን ጠቅላይ ሚንስትር ዐብይ በተሻለ መንገድ ለመተግበር አዲስ እየተሰራ ያለ ሥፍራ ነው።12ኛ. የአጤ ሚኒሊክ የግብር አዳራሽይህ አዳራሽ በጣም ትልቅ አዳራሽ ሲሆን ኪነ ሕንፃው የኢትዮጵያዊያን፣ የአርመናዊያንና የሕንዶች እጅ ያለበት እንደሆነ ይገምታሉ።የግብር አዳራሹ በግምት 8 ሺህ ሰዎችን ያስተናግዳል ተብሎ ይገመታል፤ በዘመኑ የተለያዩ አገልግሎቶች ያሏቸው በሮች ያሉት ሲሆን በቅርቡም አድሳት ተደርጎለታል።'ገበታ ለሸገር' የእራት ግብዣ የተካሄደውም በዚሁ አዳራሽ ነው።13ኛ.  ትንሿ ኢትዮጵያ ይህ ቦታ ቀድሞ ያልነበረና የጠቅላይ ሚንስትር ዐብይ ሃሳብ ነው። ከአዳራሹ በስተ ደቡብ አቅጣጫ የሚገኝ ሲሆን ኢትዮጵያ ውስጥ ያሉ ብሔር ብሔረሰቦች የአኗኗር ዘይቤን የሚያሳዩ የሃገረሰብ ኪነ ሕንፃ የሚታይበት ሥፍራ ነው። በአሁኑ ሰዓት ብዙ የተሰራ ነገር ባይኖረውም ሥራው ተጀምሯል።በመጨረሻምበቤተ መንግሥቱ ውስጥ የሚታደሱትና የሚጠገኑትን ቅርሶች በተመለከተ ቅሬታ ያላቸው ሰዎች መኖራቸውን ያነሳንላቸው አርክቴክት ዮሐንስ ""የተሰራው የእድሳት ሥራ የሚያስወቅስ ነው ለማለት እቸገራለሁ፤ ይሁን እንጂ የባለሙያ ተሳትፎና ድጋፍ ቢኖራቸው ከዚህ የተሻለ ማድረግ ይቻል ነበር የሚል እምነት አለኝ፤ ይህንንም በፅሁፍ ለሚመለከተው አቅርቤያለሁ"" ብለዋል።ፕሮጀክቱ የተደገፈው በአረብ ኢሜሪትስ ሲሆን ከኢትዮጵያ መንግሥት የወጣ ውጪ አለመኖሩን መረጃው እንዳላቸው ገልፀውልናል።   
",https://www.bbc.com/amharic/news-48361902
10,ጠቅላይ ሚኒስትር ዐቢይ በቅርበት የተከታተሉት የእራት ግብዣ,21 ሜይ 2019,"



Image copyright
Brook Amdu


አጭር የምስል መግለጫ

                    (ከግራ ወደ ቀኝ) ብሩክ አምዱ፣ ዊት ፅጌ፣ መሐሙድ አሕመድ፣ እና አብርሐም ወልዴ
                

ከአጤ ኃይለሥላሴ ጀምሮ ተዘግቶ የነበረው የአጤ ምንሊክ አዳራሽ ለመጀመሪያ ጊዜ ተከፍቶ እንግዶችን ያስተናገደው እሁድ ዕለት ነበር።በዕለቱ የጠቅላይ ሚኒስትር ዐቢይ አህመድን ሸገርን የማስዋብ ፕሮጀክት ሀሳብ ደግፈው 5 ሚሊየን ብር ለአንድ እራት የከፈሉና የተጋበዙ 300 እንግዶች በዚህ አዳራሽ ታድመዋል።ከእንግዶቹ መካከል ኢትዮጵያውያን እንዲሁም የባህር ማዶ ሰዎችም ነበሩ።በዚህ በሚኒሊክ ቤተ መንግሥት ውስጥ ለተደረገው የእራት ግብዣውን መድረክ፣ ድምጽና መብራት ያዘጋጅው ብሩክ አምዱ ይባላል። 'ጁብሊ' የተባለ ተቋም አለው።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?• ""እራት ለመመገብ አይደለም የምንሄደው"" በላይነህ ክንዴ• የ5 ሚሊዮን ብር እራት ከጠቅላይ ሚኒስትር ዐብይ ጋርአዳራሹ፤ እሁድ ዕለት ከተደረገው 'ገበታ ለሸገር' የእራት ግብዣ በፊት ስድስት ቀናት የፈጀ መሰናዶ ተደርጎበታል የሚለው ብሩክ፤ ዶ/ር ዐብይ በየዕለቱ የሥራ ሂደቱን ይከታተሉ እንደነበር አጫውቶናል።ጠቅላይ ሚኒስትሩ አስተያየታቸውን እየሰጡ በመመሪያቸው መሠረትም ሁሉም ነገር እንደተሰናዳ ብሩክ ይገልፃል።የግብር አዳራሹ እሁድ ዕለት ወደ 300 የሚጠጉ እንግዶችን ከማስተናገዱ በፊት የነበረው ሥራና ውጣ ውረድ ሲገልፅ ""በጣም አድካሚ ነበር"" ይላል።አዳራሹን ከማሰናዳታቸው በፊት ""ቤቱ በታሪክ ምን ይመስላል?"" ብለው ራሳችውን ጠይቀው የነበረ ሲሆን ይህም ቀለማትን፣ የመብራት ዓይነትንና የድምፅ ሂደትን ለይቶ ለማወቅ እንደጠቀማቸው ያስረዳል።የ 'ሞዛይክ' መስተዋት ቅቦቹ፣ የኮርኒሱን ምህዳሮችና እንጨቶቹ በአብዛኛው ቀይ ቀለም ጎልቶ የሚታይባቸው ስለሆኑ አብረው የሚሄዱ ቀለማት ተጠቅመዋል።ታሪካዊ ቦታ በመሆኑ ታሪኩ ሳይሽፈን በዘመናዊ ማጌጫዎች ማስዋቡ አስፈላጊ ሆኖ ታይቶናል በማለት፤ ቀይ ፅጌሬዳ በብዛት መጠቀማችውን ያስረዳል። 


Image copyright
Brook Amdu


አጭር የምስል መግለጫ

                    የአጤ ሚኒሊክ የግብር አዳራሽ በቀይ አበባ ተውቦ
                

የእራት ዝግጅቱ ዓላማ አዲስ አበባን አረንጓዴ ማድረግ እንደመሆኑ፤ አዳራሹን በአረንጓዴ ቀለማት ከማስዋብ አልፈው አትክልቶችን በየቦታው አስቀምጠው ነፋሻማ አየር እንዲዘዋወር አድርገዋል። አዳራሹ ውስጥ በአረንጓዴ አፀድ በተከበበ ስፍራ የመቀመጥ ስሜትን ለመፍጠርም ወጥነው ነበር። የማስዋብ ሥራውን ሲያጠናቅቁ በአዳራሹ ውስጥ ወደሚኖረው የድምፅ ማስተላለፊያ ሥርዓት ወይም 'አኩስቲክ' ሥራ ተሸጋገሩ።እዚህ ላይ ትንሽ ችግር እንደገጠማቸው ያጫወተን ብሩክ፤ ""'ፊልተሪንግ' እና 'ባላንሱን' የሚያመጣልንን መሣርያ በማናውቀው መንገድ ነው የተጠቅምነው። የነበሩት ባህላዊ ሙዚቃ መሣርያዎች ስለነበሩ በኤሌክቴሮኒክ ሲስተም ውስጥ እንዲያልፉ ማድረግ ነበረብን"" በማለት የግብዣው ዕለት የአብርሃም ወልዴ ባህላዊ ኦርኬስትራ የሙዚቃ ቡድን ላቀረበው ትርዒት ያደረገውን አስተዋፅኦ ያስረዳል።ጠቅላይ ሚኒስትር ዐቢይ ለአብርሃም ባህላዊ የሙዚቃ ቡድን የተሠራውን ካዩ በኋላ ቅር አላቸው።""ጠቅላይ ሚኒስትሩ መድረኩን አልወደዱትም ነበር። በትክክል ሳንግባባ ቀርተን ነው መሰለኝ። ስለዚህ አፍርሰን እንደ አዲስ መገንባት ነበረብን"" መድረኩን በድጋሚ መሥራት ለምን አስፈለገ? ስንለው፤ ዋናው ትኩረት ሙዚቃው ላይ ሳይሆን እንግዶቹ ላይ ስለነበረ በቅድሚያ በተዘጋጀውና ፕሮጀክቱን በሚያሳው ተንቀሳቃሽ ምስል ላይ ለማተኮር ተፈልጎ እንደነበረ ያስረዳል።


Image copyright
Brook Amdu


አጭር የምስል መግለጫ

                    በ""ገበታ ለሸገር"" የእራት ግብዣ ላይ ጥቅም ላይ የዋለው የድምፅ መሳሪያዎች በከፊል
                

ፎቶ ለሚነሱ እንግዶች ታስቦ የአዳራሹ ዋና መግቢያ ላይ ብሩህ መብራቶች ተተክለው ነበር።በየጠረጴዛው ላይ ከተቀመጡት ትንንሽ ሻማዎች በተጭማሪ፤ ከአዳራሹ መግቢያ አንስቶ እንግዶች የሚራመዱበት መንገድ በሻማ እንዲያሸበርቅ ተደርጎ ነበር። ከሻማው ጎዳና በኋላ የአዳራሹን ነባር 'ሻንድልዬር' የሚያጎሉ ቀለል ያሉ መብራቶችን እንደተጠቀሙም ብሩክ አጫውቶናል።የአዳራሹ ድምጽና መብራቱ የእንግዶቹ ትኩረት ፕሮጀክቱ ወደሚተላለፍበት ሸራ እንዲሆን ታስቦ ነው የተሠራው።


Image copyright
Brook Amdu


አጭር የምስል መግለጫ

                    የአጤ ምኒሊክ የግብር አዳራሽ በከፊል
                

የመሰናዶው ዝግጅት ድርጅት ባለቤት የሆነችው ዮዐዳን ያዘጋጀቻችው ወንበሮች አዳራሹን ልዩ አድርገውት ነበር። ወንበሮቹ ወደውስጥ የሚያሳዩ በመሆናቸው መብራት ሲያርፍባቸው በማንፀባረቅ የአዳራሹን ውበት አጉልተውታል። ብሩክ ቅድመ ዝግጅቱን ሲጨርስ ጠቅላይ ሚኒስትሩ ""ጎበዝ፤ ተስፋ አለህ"" ሲሉት የተለየ ስሜት እንደተሰማው አካፍሎናል።እሁድ ከሰአት በቀደሙት ነገሥታት ዘመን ይደረግ እንደነበረው እንግዶች ወደግብር አዳራሹ ሲገቡ ነጋሪት እየተጎሰመና እምቢልታ እየተነፋ፣ ጋባዡ ዶ/ር ዐቢይም በደጅ ሆነው እንግዶቻቸውን ሲቀበሉ ሲመለከት፤ ልፋቱን በማስታወስና ነገሮች ሁሉ እንደታሰቡት በመሄዳቸው በሥራው ኮርቷል።


Image copyright
Brook Amdu


አጭር የምስል መግለጫ

                    ጠቅላይ ሚኒስትር ዐቢይና ብሩክ አምዱ በአጤ ሚኒሊክ የግብር አዳራሽ ፊት ለፊት
                

""የዝግጅቱ መጠናቀቂያ ላይ ""ኢትዮጵያ ሃገሬ"" የሚለው ዘፈን ሲደመጥ እነመሐሙድ አሕሙድ፣ አለማየሁ እሽቴ እና ሌሎችም ድምጻውያን ከመቀመጫቸው ተነስተው አብረው ሲዘፍኑ ሳይ በጣም የተለየ ስሜት ፈጥሮብኝ ነበር።""ከሁሉም በላይ ብሩክን ያስገረመው፤ ጠቅላይ ሚኒስትሩ እንደማንኛውም ሰው እንግዶችን ከበር ተቀብለው፣ ሰላምታ እየሰጡ ማስገባታቸውና ዝግጅቱ ካለቀ በኋላም ልብሳቸውን ቀይረው ወደአዳራሹ በመሄድ እቃዎቹን ሲያነሳሱና ሲያፀዱ የነበሩት ግለሰቦች ማየታቸው ነው። 
",https://www.bbc.com/amharic/48346454
