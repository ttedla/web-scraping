ደረጃ,ርዕስ,ቀን,ዜና,ድረ-ገጽ
1,ሥራ የማዘግየት ልማድን ለመቅረፍ የሚረዱ 8 ነጥቦች,4 ሴፕቴምበር 2019,"



Image copyright
Getty Images


አጭር የምስል መግለጫ

                    ሥራ ማዘግየት የብዙዎች ችግር ነው
                

ሥራ የማዘግየት ችግር አለብዎት? 'ቆይ ቡና ጠጥቼ እሠራዋለሁ? እስኪ ፌስቡክ አየት አየት አድርጌ እጨርሰዋለሁ? አይ ቆይ ነገ ልሥራው?' የሚሉት እርስዎ ብቻ አይደሉም። በርካቶች ሥራን 'ኋላ አከናውነዋለሁ' ብሎ የማዘግየት ልማድ አላቸው።አንድን ሥራ ለማጠናቀቅ ቀነ ገደብ ከተቀመጠልዎ፤ ሥራ የማዘግየት ልማድዎ ከአለቃዎ ጋር ሊያጋጭዎ ይችላል። ሥራ የማዘግየት ልማድ ጤናን እንደሚጎዳም የህክምና ባለሙያዎች ይናገራሉ። ሥራ ማዘግየት [procrastination] ጭንቀት ሊያስከትል ይችላል። • ባለማዕረግ ተመራቂው እና የፈጠራ ሥራ ውድድር አሸናፊው • ጥሩ ሰው ምን አይነት ነው? ከዚህ ልማድ ለመላቀቅ የሚረዱ ስምንት መንገዶችን እንንገርዎ፦1. የሥራ ሂደትን መውደድኢን ታይለር የስፖርት ሥነ ልቦና ተመራማሪ ናቸው። አንድ ሰው የሚጠበቅበትን ሥራ ከማከናወኑ በፊት የሥራ ሂደቱ አስደሳች እንደሆነ ማመን እንዳለበት ይገልጻሉ።ከሂደቱ ውስጥ እምብዛም ደስ የማይሉ ነገሮች ቢኖሩም፤ ሥራውን ለመጨረስ አስፈላጊ እንደሆኑ አምኖ መቀበል ያስፈልጋል።ተመራማሪው እንደ ምሳሌ የሰጡት ሩጫን ነው። ከ30 ደቂቃ ሩጫ በኋላ ድካም ሊሰማን፣ መገጣጠሚያችንን ሊያመንም ይችላል። ይህ ህመም የአካል ብቃት እንቅስቃሴው አንድ አስፈላጊ አካል እንደሆነ ማመን ያሻል ሲሉም ተመራማሪው ይመክራሉ። 2. በፍርሀት ተይዞ ጊዜ ማባከን አያዋጣም አንዳንዶች ሥራ የሚያዘገዩት 'ውጤታማ ላንሆን እንችላልን' በሚል ፍርሀት ሳቢያ ሊሆን ይችላል። ለ15 ዓመታት ሥራ በማዘግየት ልማድ ላይ ጥናት የሠሩት ፉሺራ ሲሮሲስ እንደሚሉት፤ የወጠነው ላይሳካልን ይችላል ብለው የሚፈሩ ሰዎች ሥራ የማዘግየት ልማድ አለባቸው። ሥራን ማዘግየት ለፍርሀት መፍትሔ እንደማይሆን ፋሺራ ይናገራሉ።""በፍርሀት ተውጠን ጊዜ ስናጠፋ የበለጠ ጭንቀት ውስጥ እንገባለን። በፍርሀት የሚያልፈው ጊዜ ሥራ ላይ ቢውል ይመረጣል""3. እቅድአንድ ሥራን አስቀድሞ ማቀድ ሥራ ከማዘግየት ልማድ ለመላቀቅ ይረዳል።ለምሳሌ ቅዳሜና እሁድ ከጓደኞችዎ ጋር ሻይ ቡና የማለት እቅድ ከያዙ፤ ቀጠሮው እስኪደርስ ለማጥናት ማቀድ ይችላሉ።• የዘንድሮ ተመራቂዎች እንዴት ሥራ ያገኛሉ?• የደቡብ አፍሪካው ፕሬዝዳንት የተፈጸሙትን ጥቃቶች አወገዙ 4. ቀለል አድርጎ ማየትአንድ ሥራን ከመጀመር በፊት ሥራውን ቀለል አድርጎ መውሰድ አዋጭ ነው።ለመሮጥ አስበው ከሆነ የስፖርት ልብስዎን ማግኘት የሚችሉበት ቦታ ቢያስቀምጡ ሂደቱን አቀለሉት ማለት ነው። አንድ ሥራ ከመጀመርዎ በፊት ማንኛውንም አይነት መሰናክል ማስወገድም አይርሱ። ለምሳሌ ጽሁፍ ከመጀመርዎ በፊት ከማኅበራዊ ሚዲያ ገጾች መውጣት ይችላሉ።5. እራስዎን ይሸልሙኬትሊን ዉሊ የተባሉት ተመራማሪ እንደሚሉት፤ ሽልማት ሰዎችን ያበረታል። ስለዚህም አንድን ሥራ ካጠናቀቁ በኋላ እራስዎን በመሸለም ማበረታታት ይችላሉ። 6. 'ለወደፊት' አይበሉብዙዎች ዛሬ ላይ ካለ ነገር ይልቅ ለወደፊት በሚመጣ ነገር ላይ ተስፋ መጣል ይመርጣሉ። 'ለወደፊት ጊዜዬን በአግባቡ የምጠቀም ሰው እሆናለሁ' የሚሉ በርካቶች ናቸው። ጥናቶች እንደሚያሳዩት ግን ይህ አካሄድ አያዋጣም።7. ከራስ በላይ. . . ሥራ የማዘግየት ልማድ ያላቸው ሰዎች እምብዛም ለራሳቸው የማያዝኑ ሰዎች እንደሆኑ ጥናቶች ያሳያሉ። አንድ ሥራ ሲያዘገዩ ራሳቸውን ይቅር ማለት የማይችሉ ሰዎች ከስህተታቸው አይማሩም።ተመራማሪዋ ፉሺራ ሲሮሲስ እንደሚናገሩት፤ ራሳችንን ይቅር ባልን ቁጥር የተሻልን ሰዎች እየሆንን እንሄዳለን። ራስን መውደድ እና ቸር መሆን ሥራ የማዘግየት ልማድን ለመቅረፍ ከሚያግዙ መንገዶች አንዱ ነው። • የ14 ዓመቱ አሜሪካዊ 5 የቤተሰቡን አባላት መግደሉን አመነ  • ""የሴቶች የንፅህና መጠበቂያን ከቀረጥ ነፃ እናደርጋለን"" ዶ/ር አሚር አማን8. ራስዎን በቀና መንገድ ይግለጹራስን ከመውደድ ባሻገር ስለራስ ቀና ነገር መናገርም አስፈላጊ እንደሆነ ተመራማሮዎች ይናገራሉ።ኢን ታይለር እንደሚሉት፤ አንድ ሰው ስለ ራሱ ሲያወራ የሚጠቀማቸው ቃላት ባህሪው ላይ ተጽዕኖ ያሳድራሉ።""አዘውትረው የሚሮጡ ከሆነ 'አንዳንዴ እሮጣለሁ' ከማለት ይልቅ 'መሮጥ አዘወትራለሁ' ብለው መናገር አለብዎት""
",https://www.bbc.com/amharic/49561213
2,የደቡብ አፍሪካው ፕሬዝዳንት የውጭ ዜጎች ላይ የተፈጸመውን ጥቃት አወገዙ,4 ሴፕቴምበር 2019,"



Image copyright
Getty Images

የደቡብ አፍሪካው ፕሬዝዳንት ሲሪል ራማፎሳ በሌሎች የአፍሪካ ሃገራት ዜጎች ንብረት ላይ የተፈጸመው ዝርፊያና ጥቃትን እንደሚያወግዙት አስታወቁ።ማክሰኞ ዕለት ፕሬዝደንቱ ''ለተፈጸመው ነገር ምንም አይነት ምክንያት ሊቀመጥለት አይችልም፤ ደቡብ አፍሪካውያን ሌሎች አፍሪካውያንን ማጥቃት አይችሉም'' ሲሉ ተደምጠዋል።ከዚሁ ጋር በተያያዘም ከአርባ በላይ ደቡብ አፍሪካውያን ከሰኞ አመሻሽ ጀምሮ በቁጥጥር ስር ውለዋል። ፖሊስ አመጸኞቹን ለመቆጣጠር አስለቃሽ ጭስ የተጠቀመ ሲሆን ነገሮች ከቁጥጥር ውጪ መሆን ሲጀምሩ ደግሞ የጎማ ጥይቶችንም ጭምር ተጠቅሞ ነበር ተብሏል።• ደቡብ አፍሪካ በወሮበሎች ላይ የጦር ሠራዊቷን አዘመተች• ደቡብ አፍሪቃዊቷን የቦክስ ቻምፒዮን የገደለው ተያዘእስካሁን ቢያንስ አምስት ሰዎች መሞታቸውም ተሰምቷል።''የተፈጸመው ዝርፊያ ሙሉ በሙሉ ተቀባይነት የሌለው ነው፤ ይህ ነገር ደቡብ አፍሪካ ውስጥ እንዲሆን አንፈቅድም'' ብለዋል ፕሬዝዳንቱ በትዊተር ገጻቸው ላይ ባሰፈሩት የቪዲዮ መልእክት።አክለውም ''ድርጊቱ በአስቸኳይ መቆም አለበት'' ብለዋል።በሌላ በኩል የአፍሪካ ህብረት በበኩሉ ተቀባይነት የሌለው ድርጊት ያለውን ተግባር በእጅጉ እንደሚቃወመው ባወጣው መግለጫ አስታውቋል።ዝርፊያውና አመጹ ማክሰኞ ዕለትም የቀጠለ ሲሆን አሌክሳንድሪያ ወደተባለችው ጆሃንስበርግ ክፍል መስፋፋቱ ተሰምቷል። አንዳንድ ነዋሪዎችም በሕገ-ወጥ መንገድ ወደሃገራችን የገቡ ስደተኞችን መንግስት ያባርልን ሲሉ ቁጣቸውን ገልጸዋል።የተፈጠረው ምንድነው?ጂፒ በተሰኘው አካባቢ የሬስቶራንት ባለቤት የሆነው አቶ ተከስተ ሹምዬ ስለሁኔታው ጠይቀነው ነበር።''የሌላ ሃገር ዜጎች የሆኑ አፍሪካውያን ላይ ነው ጥቃቱ የተሰነዘረው። በተለይ ደግሞ የመኪና ሽያጭ ላይ የተሰማሩ ናይጄሪያውያን ላይ ከእሁድ ጀምሮ ጥቃት ተፈጽሟል። እስካሁን በሰማሁት ዜና ከ50 በላይ መኪና ተቃጥሏል''በማለት ሁኔታውን ያስረዳል።


Image copyright
AFP

እሁድ ጠዋት ላይ ሶስት ሰዎች መገደላቸውን እና አንድ ህንጻ እንደተቃጠለ ሁኔታውም እስካሁን እንዳልተረጋጋ ተከስተ ነግሮናል።ተከስተ እንደሚለው በግምት ከአስር ቀናት በፊት ፕሪቶሪያ በተባለችው ከተማ የሃገሬው ታክሲ ሾፌሮች ከናይጄሪያውያን ሾፌሮች ጋር ተጋጭተው በናይጄሪያውያን በተተኮሰ ጥይት አንድ ደቡብ አፍሪካዊ መሞቱን ተከትሎ ትልቅ ብጥብጥ ተነስቶ ነበር።• በደቡብ አፍሪካው ዝርፊያ ከአርባ በላይ ሰዎች በቁጥጥር ስር ዋሉ • ኢትዮጵያውያን 'የሌሉበት' ስለ ኢትዮጵያ የሚዘክረው ሬድ ሲ ዳይቪንግ ሪዞርት ፊልም  በዚህም ምክንያት ላለፉት ቀናት ናይጄሪያውያንን ጨምሮ ከሌላ ሃገራት የመጡ ዜጎችን ንብረት መዝረፍና ማቃጠል ተበራክቶ እንደነበር ተከስተ ይናገራል።ብዙ ጥቃት የደረሰባቸው ናይጄሪያውያን እንደመሆናቸው በናይጄሪያዋ ሌጎች ከተማ  የሚገኙ የደቡብ አፍሪውያን ሱፐርማርኬቶች ጉዳት እንደደረሰባቸው አንድ አይን እማኝ ለቢቢሲ አረጋግጧል።አንድ ሌላ የአይን እማኝ ደግሞ ሱፐርማርኬቱ የሚገኝበት መንገድ ላይ የሁለት ሰዎች ሬሳ መመልከቱን ገልጿል።የናይጄሪያው ፕሬዝዳንት ሞሃሙዱ ቡሃሪ በበኩላቸው የሃገራቸውን ቁጣ ለመግለጽና የዜጎቻቸውን ደህንነት ለማረጋገጥ ማክሰኞ ዕለት የልዑካን ቡድን ወደ ደቡብ አፍሪካ መላካቸውን አስታውቀዋል።  በደቡብ አፍሪካ የኢትዮጵያ ኤምባሲም ጉዳዩ እስኪጣራና ዝርፊያዎቹ እስከሚቆሙ ድረስ ዜጎች ሱቆቻቸውን እንዲዘጉ አሳስቧል። አመጽ ሊነሳባቸው ከሚችላባቸው ቦታዎች እራሳቸውን እንደያርቁና ውድ የሆኑ ጌጣጌጦችን እንዳያደርጉም አስጠንቅቋል።በደቡብ አፍሪካ የኢትዮጵያ አምባሳደር የሆኑት ዶ/ር ሽፈራው ተክለማርያም በበኩላቸው ደቡብ አፍሪካውያን ወጣቶች ከሌላ ሃገራት የመጡ ዜጎች ስራችንን ቀምተውናል በሚል መነሻ እራሳቸውን በማደራጀት ሱቆች ላይ የመዝመት ሁኔታ ታይቷል ይላሉ።''ከዚህ ጋር በተያያዘ ዜጎቻችን በስነልቦናም ይሁን ከዝርፊያው ጋር በተገናኘ የሚያጋጥማቸው ችግር አለ፤ ይህንንም ለመፍታት ከሃገሪቱ የጸጥታ አካላት ጋር በመተባበር የሚቻለውን ሁሉ እየተደረገ ነው''። የዛምቢያ ትራንስፖርት ሚኒስትር መስሪያ ቤት ደግሞ ትልልቅ የጭነት መኪኖች ወደ ደቡብ አፍሪካ የሚደረጉትን ጉዞ ለጊዜው እንዲያቆሙ አድርጓል። 
",https://www.bbc.com/amharic/news-49575651
3,"""የሴቶች የንፅህና መጠበቂያን ከቀረጥ ነፃ እናደርጋለን"" ዶ/ር አሚር አማን",4 ሴፕቴምበር 2019,"





አጭር የምስል መግለጫ

                    ዶ/ር አሚር አማን
                

የጤና ጥበቃ ሚንስትሩ ዶ/ር አሚር አማን የሴቶች የንፅህና መጠበቂያ ሞዴስን ከቀረጥ ነፃ ለማድረግ እየሠሩ እንደሆነ ለቢቢሲ ገለጹ።የሴቶች የንፅህና መጠበቂያ (ሞዴስ) በተመጣጠነ ዋጋ እንዲቀርብ እንዲሁም ተደራሽነቱ እንዲሰፋ አንዱ እርምጃ ከቀረጥ ነፃ ማድረግ እንደሆነ ሚንስትሩ አስረድተዋል። የሴቶች የንፅህና መጠበቂያ እንደማንኛውም መድኃኒት እና የህክምና አገልግሎት መስጫ መሣሪያ ተመርቶ እንዲሰራጭ ለማድረግ እቅድ እንደተያዘም ገልጸዋል።ዶ/ር አሚን እንዳሉት፤ የደረሱበትን ውሳኔ በሚመጣው አዲስ ዓመት ከፕሬዘዳንት ሳህለወርቅ ዘውዴ እና ከሚመለከታቸው ተቋሞች ጋር በመሆን ለሕዝብ ይፋ ያደርጋሉ።• 'አስጸያፊ' ከመባል ኦስካር ወደማሸነፍ• ‘ማርያም ሰባ’፡ የራስን ቁስል በራስ ማከም ""በግሌና እንደ ጤና ጥበቃ ሚንስትርነቴም፤ የንፅህና መጠበቂያ ማግኘት የእያንዳንዷ ሴት መብት መሆኑን አምናለሁ"" ያሉት ዶ/ር አሚን፤ መንግሥት ለሴቶች የንፅህና መጠበቂያ የማቅረብ ኃላፊነት እንዳለበትም ገልጸዋል።ሚንስትሩ ከቢቢሲ ጋር ባደረጉት ቆይታ፤ መንግሥት ለአቅመ ደካማ ሴቶች የንፅህና መጠበቂያ በነፃ የማቅረብ ኃላፊነት እንዳለበት አስረድተዋል። የንፅህና መጠበቂያ መግዛት ለሚችሉ ሴቶች ደግሞ ምርቱ በተመጣጠነ ዋጋ ገበያ ላይ መቅረብ እንዳለበት አክለዋል።የንፅህና መጠበቂያ አለማግኘት በሴቶች የሥነ ተዋልዶ ጤና እንዲሁም በትምህርት ላይም ከፍተኛ ተጽዕኖ ያሳድራል። •  ኢቦላ ለምን አገረሸ?• የኢቦላ መድሃኒት ላይ የተደረገ ሙከራ 90 በመቶ ውጤት አሳየየጤና ጥበቃ ሚንስትሩ ከቢቢሲ ጋር ባደረጉት ቆይታ፤ የኢቦላ ወረርሺኝ ቢከሰት በአፋጣኝ ምላሽ የሚሰጥ ቡድን እንደተቋቋመም ገልጸዋል።በአዲስ አበባ፣ በድሬ ዳዋ እና በመቐለ አውሮፕላን ማረፊያዎች በኩል ወደ ኢትዮጵያ የሚገቡ ግለሰቦች ላይ የኢቦላ ምርመራ እንደሚደረግም ሚንስትሩ አክለዋል። ከአውሮፕላን ማረፊያዎቹ በተጨማሪ በ28 ኬላዎች ላይም ምርመራው ይካሄዳል።""ከዴሞክራቲክ ሪፐብሊክ ኮንጎ የሚመጡ ሰዎችን የጤና ሁኔታ የሚከታተል ቡድን አዋቅረናል። ሰዎቹ ወደ አገር ውስጥ ከገቡበት ቀን ጀምሮ ለአሥር ቀናት ክትትል ይደረጋል"" ሲሉ አስረድተዋል።ዶ/ር አሚር እንዳሉት፤ ኢቦላን ለመከላከል እንቅስቃሴ የተጀመረው ከአምስት ዓመት በፊት ነበር። በወቅቱ ቫይረሱ በምዕራብ አፍሪካ አገራት አሳሳቢ ከነበሩ ወረርሽኞች ግንባር ቀደሙ ስለነበር ኢትዮጵያ የህክምና ባለሙያዎችን ወደ ምዕራብ አፍሪካ አገራት ልካ ነበር።""ባለሙያዎቹን የላክናቸው አገራቱን ከማገዝ ጎን ለጎን ኢትዮጵያን ከወረርሽኙ ለመከላከል ምን ማድረግ እንዳለብን ትምህርት ቀስመው እንዲመጡ ጭምርም ነበር"" ሲሉ ተናግረዋል።የህክምና ባለሙያዎቹ ወደ ኢትዮጵያ ከተመለሱ በኋላ፤ ወረርሽኙ ድንገት ቢከሰት በአፋጣኝ ምላሽ የሚሰጥ ቡድን መዋቀሩን ገልጸዋል። በአሁን ወቅት ኢቦላ በተለይም በዴሞክራቲክ ሪፐብሊክ ኮንጎ ከፍተኛ ቀውስ መፍጠሩን ተከትሎ ይህ ቡድን በተጠንቀቅ እየጠበቀ መሆኑንም አክለዋል።• የደቡብ አፍሪካው ፕሬዝዳንት የተፈጸሙትን ጥቃቶች አወገዙ • የማዉ ጫካን ለማዳን 60 ሺ ኬንያውያን ከመኖሪያቸው ተባረሩወረርሽኙ ቢከሰት በቫይረሱ የተያዙ ግለሰቦች ተለይተው ክትትል የሚደረግበት ልዩ ቦታ በአዲስ አበባ ይገኛል። በክልል ከተሞችም ይህንን አገልግሎት የሚሰጡ 11 ልዩ ቦታዎች መዘጋጀታቸውንም ሚንስትሩ ገልጸዋል።
",https://www.bbc.com/amharic/49575670
4,የ14 ዓመቱ አሜሪካዊ 5 የቤተሰቡን አባላት መግደሉን አመነ,4 ሴፕቴምበር 2019,"




በአሜሪካ አላባማ ግዛት አንድ የ14 ዓመት ታዳጊ 5 የራሱን ቤተሰብ አባላት መግደሉን እንዳመነ የአሜሪካ ፖሊስ ገልጿል። ታዳጊው ሁሉንም የገደላቸው በሽጉጥ ሲሆን ሟቾች ወላጅ አባቱ፣ እንጀራ እናቱ እንዲሁም ወንድም እና እህቶቹ መሆናቸው ታውቋል። በጥይት ከመታቸው መካከል ሶሰቱ ወዲያው ሲሞቱ ሁለቱ ደግሞ ሆስፒታል ከደረሱ በኋላ ህይወታቸው እንዳለፈ ፖሊስ አስታውቋል።• በቴክሳሱ ጅምላ ጥቃት 20 ሰዎች ሞተዋል• የኦሃዮው ታጣቂ እህቱንና ስምንት ሰዎችን ገደለበስም ያልተጠቀሰው ታዳጊ ከፖሊስ ጋር እየተባበረ መሆኑን የአከባቢው ባለስልጣናት ተናግረዋል። የ14 ዓመት ታዳጊው የእራሱን የቤተሰብ አባላት ለመግደል ምን እንዳነሳሳው የሚጠቁሙ መላ ምቶች እስካሁን እንደሌሉ እና ግድያውን ፈጸመበት ባለ 9 ሚሊ ሜትር ሽጉጥ ከየት እንዳመጣም እስካሁን አልታወቀም። ግድያው የተፈጸመው ሰኞ ምሽት በአላባማ ግዛት ሲሆን፤ መርማሪዎች እንደሉት ወንጀሉን የፈጸመው ታዳጊው የተኩስ ድምጽ መስማቱን ለፖሊስ ደውሎ ተናግሮ ነበር። ከዚያም ግድያውን እራሱ መፈጸሙን እንዳመነ የአከባቢው ፖሊስ ኃላፊ ተናግረዋል።ሟቾቹ የ38 ዓመት ጎልማሳው አባቱ ጆን ሲስክ፣ የ36 ዓመት እንጀራ እናቱ ሜሪሪ ሲስክ እንዲሁም የ5 እና 6 ዓመት እንዲሁም የአንድ ወር እድሜ ያላቸው ወንድም እና እህቶቹ መሆናቸው ታውቋል። • ከክራይስትቸርች የመስጊድ ጥቃት በተአምር የተረፈው ኢትዮጵያዊ በአሜሪካ ጦር መሳሪያዎችን በመጠቀም ሰዎችን መግደል የተለመደ ነገር እየሆነ ይመስላል። በዚህ ዓመት ብቻ በአሜሪካ ወደ 300 የሚጠጉ የጅምላ ተኩሶች ተፈጽመዋል። ከቀናት በፊት በሌላ የጅምላ ተኩስ በቴክሳስ ግዛት 7 ሰዎች ተገድለው ነበር። ከዚያ በፊት ደግሞ በቴክሳስ ትልቋ ከተማ ኤል ፓሶ እና ዳይተን 31 ሰዎች ተገድለዋል። 
",https://www.bbc.com/amharic/news-49575760
5,ፍልስጤማዊው የሃርቫርድ ተማሪ ወደ አሜሪካ እንዲገባ ተፈቀደለት,4 ሴፕቴምበር 2019,"



Image copyright
AMIDEAST

ጓደኞቹ ፌስቡክ ላይ በለጠፉት ጽሑፍ ምክንያት ብዙ ባወዛጋቢ መልኩ ወደ አሜሪካ እንዳይገባ ተከልክሎ የነበረው ፍልስጤማዊው ተማሪ ሰኞ ዕለት ወደ አሜሪካ እንዲገባ ተፈቀደለት። በሃርቫርድ ዩኒቨርሲቲ ትምህርቱን ለመከታተል አሜሪካ ቦስተን አየር ማረፊያ ከደረሰ በኋላ ለረዥም ሰዓታት በአሜሪካ ድንበር ተቆጣጣሪዎች ምረመራ እንደተደረገበት እስማኤል አጃዊ ተናግሯል።• ተማሪው 'በማህበራዊ ሚዲያው ፅሁፎች' አሜሪካ እንዳይገባ ታገደ • የእንግሊዝ ወላጆች በትምህርት ቤት ስልክ እንዲታገድ ለምን ይፈልጋሉ?የ17 ዓመቱ ተማሪ እስማኤል ሰኞ ዕለት ወደ አሜሪካ እንዲገባ ፍቃድ ማግኘቱን ተከትሎ ትምህርቱን መከታተል ጀምሯል።ከወራት በፊት የአሜሪካ መንግሥት ወደ አሜሪካ ማቅናት የሚሹ ሰዎች ቪዛ ሲያመለክቱ የሚጠቀሙትን የግል የማህበራዊ ሚዲያ አድራሻ እንደሚጠየቁ ይፋ ማድረጉ ይታወሳል። የአሜሪካ የጉምሩክ እና ድንበር ጥበቃ ባለስልጣን ለቢቢሲ እንደተናገረው ተማሪ እስማኤል አጃዊ ''ወደ አሜሪካ እንዳይገባ ሊያስከለክሉ የሚችሉ ምክንያቶች ባለመኖራቸው ኤፍ1 ቪዛ ተሰጥቶታል'' ብሏል። በቅድሚያ ተማሪው ወደ አሜሪካ እንዳይገባ የተከለከለበት የሕግ አግባብ የቱ እንደሆነ ዝርዝር መረጃ ከመስጠት የተቆጠበው ባለስልጣኑ፤ ''በወቅቱ ወደ አሜሪካ እንዳይገባ ከውሳኔ ላይ የተደረሰው የጉምሩክ እና ድንበር ጥበቃ ባለስልጣናት ባገኙነት መረጃ ነው'' ብሏል። የተማሪው ወላጆች ''በስተመጨረሻም ቢሆን በተሰጠው ውሳኔ ደስተኛ ነን'' ሲሉ ተናግረዋል።''ያለፉት 10 ቀናት በጣም አስጨናቂ ነበሩ። አሁን ግን ደስተኞች ነን። በሺዎች የሚቆጠሩ ሰዎች ለላኩልን የማጽናኛ መልዕክት ከልብ እናመሰግናለን"" ብለዋል የተማሪው ወላጆች።ሃምዛ ራዛ የተባለ የሃርቫርድ ተማሪ እስማኤል ሃርቫርድ ከደረሰ በኋላ ፎቶግራፍ አብረው ተነስተው በትዊተር ገጹ ላይ ለጥፏል።




Image Copyright @raza_hamzah
@raza_hamzah






Image Copyright @raza_hamzah
@raza_hamzah





እስማኤል እንደሚለው የኢሚግሬሽን ባለስልጣናት ቦስተን አየር ማረፊያ ከደረሰ በኋላ ላፕቶፕ እና የእጅ ስልኩን ከመረመሩ በኋላ ወደ አሜሪካ እንዳይገባ እንደከለከሉት ተናግሯል።• የአይኤስ አባል የነበረችው አሜሪካ እንዳትገባ ተከለከለች ከሳለፍነው ሰኔ ጀምሮ የአሜሪካ መንግሥት ቪዛ አመልካቾች የሚጠቀሙትን የማህበራዊ ሚዲያ ድረ-ገጾች፣ ላለፉት አምስት ዓመታት ሲጠቀሙበት የነበረውን የስልክ እና የኢሜይል አድራሻ መጠየቅ ጀምሯል። ይህ የዶናልድ ትራምፕ አስተዳደር ሕግ በየዓመቱ ከ14.7 ሚሊዮን በላይ ከሚሆኑ ሰዎች መረጃዎችን እንደሚሰበስብ ታውቋል።
",https://www.bbc.com/amharic/news-49575767
6,እራስን ለማጥፋት ከማሰብ ወደ ሚሊየነርነት,3 ሴፕቴምበር 2019,"



Image copyright
Getty Images


አጭር የምስል መግለጫ

                    ሪቻርድ ፒርሰን እና ኤንዲ ፐዶኮምብ በ1212 የራሳቸውን ድርጀት መስርተዋል
                

ኤንዲ ፐዶኮምብ እንደማንኛውም እንግሊዛዊ ኑሮውን ይገፋ ነበር። ነገር ግን በድንገት ባጋጠሙት አሳዛኝ ሁነቶች ሕይወቱ አስቦት ወደማያውቀው አቅጣጫ ተጉዛለች። የ22 ዓመት ወጣት እያለ በአንድ ምሽት ከጓደኞቹ ጋር ለመዝናናት በመዲናዋ ለንደን ወደሚገኝ ግሮሰሪ ጎራ ይላሉ። ከግሮሰሪው ወጥተው በር ላይ ቆመው ሳለ አንድ ያልጠበቁት አስደንጋጭ ነገር ተከሰተ።ጠጥቶ ሲያሽከረክር የነበረ አንድ ግለሰብ በፍጥነት መጥቶ ገጫቸው። በአደጋው ኤንዲ ሁለት የሚወዳቸውን ጓደኞቹን አጣ። ከጥቂት ወራት በኋላ ደግሞ እህቱ በሳይክል አደጋ ሕይወቷ አለፈ።• የጥሩ አባትነት ሚስጥሮች ምንድናቸው?  • ጥሩ ሰው ምን አይነት ነው? ሃዘኑ በዚህ አላበቃም ነበር። የቀድሞ የፍቅር ጓደኛው ሆስፒታል ውስጥ ቀዶ ጥገና እየተደረገላት በድንገት ሞተች።በወቅቱ ኤንዲ በስፖርት ሳይንስ ዲግሪውን ለመያዝ እየተማረ ነበር። ነገር ግን በድንገት ባጋጠሙት አሳዛኝ ሁነቶች ትምህርቱን ለማቋረጥ ተገደደ። በተደጋጋሚም እራሱን ለማጥፋት ይፈልግ ነበር። በመጨረሻ ግን ወደ ሂማልያ ተራራ ለመጓዝና የቡድሃ መነኩሴ ለመሆን ወሰነ። ሙሉ የእስያ አህጉርን በመዞር ለ10 ዓመታት በጥሞናና በተመስጦ አሳለፈ። በቀን ለ16 ሰአታትም ያለምንም እንቅስቃሴ በጥሞና ያሳልፍ ነበር። በዚህ ምክንያት በሕይወቱ ለነበሩት ብዙ ጥያቄዎችም ምላሽ ማግኘቱን ኤንዲ ይናገራል።  ''አስተሳሰቤ በሙሉ ተቀይሯል- ስለራሴ እያሰብኩ የማሳልፈውን ጊዜ እንድቀንስ እና ስለሌሎች ሰዎች ደስታ እንዳስብ አድርጎኛል'' ይላል የአሁኑ የ46 ዓመት ጎልማሳ።


Image copyright
Andy Puddicombe


አጭር የምስል መግለጫ

                    ኤንዲ ፐዶኮምብ
                

ጓደኞቹና የቅርብ ቤተሰቦቹ በመጀመሪያ አካባቢ በሁኔታው ተደናግጠው ነበር። ''እንዴት የተደላደለ ሕይወቱን ትቶ ተራራ ላይ ሄዶ መነኩሴ ይሆናል? '' እያሉ ያስቡ ነበር ይላል ኤንዲ።እ.አ.አ. በ2005 ኤንዲ ወደ ትውልድ አገሩ እንግሊዝ በመመለስ ጥሞናን ለአገሩ ሰዎች ለማስተዋወቅ ሞክሮ ነበር። ነገር ግን እምብዛም ተቀባይነት አላገኘም።ለንደን ውስጥ የራሱን የጥሞና ማስተማሪያ በመክፈት የብዙ ሰዎችን ሕይወት ቀስ በቀስ መቀየር መቻሉን ይናገራል።ዛሬ ላይ ኤንዲ እና ባልደረባው ሪቻርድ ፒርሰን በጥምረት የሰሩት የጥሞና መተግበሪያ በጣም ተወዳጅ ሆኖ 16 ሚሊየን ሰዎች በተንቀሳቃሽ ስልኮቻቸው ላይ ጭነውታል። በዓመት እስከ 100 ሚሊየን ዶላር ትርፍም ያገኙበታል። ባልደረባው ሪቻርድ በ2005 ከኤንዲ ጋር ሲተዋወቅ በሥራውና በሕይወቱ ደስተኛ አልነበረም። ጥሞናን ከተማረ በኋላ ግን ብዙ ነገሮች ባላሰበው ፍጥነት መቀየር መጀመራቸውን ያስታውሳል።• ስለ አልጋዎ ማወቅ ያለብዎት 13 ነጥቦች• ምግብ ወሲብን የተሻለ ያደርጋል?''ይሄን የመሰለ ሕይወት የሚቀይር እውቀት ይዞ በአንዲት ጠባብ ክፍል ውስጥ ጊዜውን ሲያሳልፍ ማየት ከባድ ነበር። ለዛም ነው ትምህርቶቹን ከፍ ወዳለ ደረጃ ማሳደግ የሚችልበትን መንገዶች ማውራት የጀመርነው። እሱ ጥሞናን አስተማረኝ እኔ ደግሞ ብዙ ሰዎችን መድረስ የሚችልትን መንገድ አሳየሁት።'' ቀስ በቀስ የኤንዲ እና ሪቻርድ ተቀባይነት እጨመረ መጥቶ በእንግሊዝ ስማቸውን የማያውቅ ሰው ጠፋ። ብዙዎችም በኤንዲ ትምህርቶች ሕይወታቸውን ማስተካካል ስለመቻላቸው ምስክረነቶችን ሰጥተዋል።ከአምስት ዓመታት በኋላ በ2010 ሙሉ እንግሊዝን በመዞር ብዙ ትምህርቶችን ሰጥተዋል። በ2013 ደግሞ መቀመጫቸውን ከለንደን ወደ አሜሪካዋ ሎስ አንጀለስ ከተማ አዞሩት።በአሁኑ ሰአት ድርጅታቸው 300 ሠራተኞች ያሉት ሲሆን ከጥሞና ባለፈ በተለያዩ ጤና ነክ ሥራዎች ላይም ብዙ ሚሊየን ዶላሮችን ፈሰስ በማድረግ ይሠራል።ከዚህ ባለፈም እንደ ጉግል፣ ሊንክድኢን፣ ጀነራል ኤልክትሪክና ዩኒሊቨር ከተባሉ ዓለም አቀፍ ድርጅቶች ጋር በትብብር ይሠራል። ለድርጅቶቹ ኃላፊዎችና ሠራተኞች ዕለታዊ የጥሞና ትምህርቶችን ይሰጣል።በተለያዩ ዩኒቨርሲቲዎች በመዘዋወርም ስለ ጥሞና ጥቅሞች ያስተምራሉ።
",https://www.bbc.com/amharic/news-49548015
7,በደቡብ አፍሪካው ዝርፊያ ከአርባ በላይ ሰዎች በቁጥጥር ስር ዋሉ,3 ሴፕቴምበር 2019,"



Image copyright
AFP

ደቡብ አፍሪካውያን ሥራችንን ወስደበውናል ያሏቸውን ኢትዮጵያውያንን ጨምሮ ሌሎች የአፍሪቃ ሃገራት ዜጎች ላይ ጥቃት አድረሰዋል። አመፀኞቹ የውጭ ሃገር ዜጎች ሱቆችንና ንብረቶችን በመዝረፍ እና በማቃጠል ላይ እንዳሉ ከሥፍራው የሚወጡ መረጃዎች ያሳያሉ።ይህንን ተከትሎም ከአርባ በላይ ደቡብ አፍሪካውያን ትናንት ማምሻውን ጀምሮ በቁጥጥር ስር ውለዋል። ፖሊስ አመጸኞቹን ለመቆጣጠር አስለቃሽ ጭስ የተጠቀመ ሲሆን ነገሮች ከቁጥጥር ውጪ መሆን ሲጀምሩ ደግሞ የጎማ ጥይቶችንም ጭምር ተጠቅሞ ነበር ተብሏል።• በደቡብ አፍሪካ እስር ላይ የነበሩ ኢትዮጵያውያን ተለቀቁ•  ደቡብ አፍሪካ በወሮበሎች ላይ የጦር ሠራዊቷን አዘመተችከዚሁ ጋር በተያያዘ ጂፒ በተሰኘው የደቡብ አፍሪቃ ግዛት የሬስቶራንት ባለቤት የሆነው አቶ ተከስተ ሹምዬ ስለሁኔታው ጠይቀነው ነበር።''የሌላ ሃገር ዜጎች የሆኑ አፍሪካውያን ላይ ነው ጥቃቱ የተሰነዘረው። በተለይ ደግሞ የመኪና ሽያጭ ላይ የተሰማሩ ናይጄሪያውያን ላይ ከእሁድ ጀምሮ ጥቃት ተፈጽሟል። እስካሁን በሰማሁት ዜና ከ50 በላይ መኪና ተቃጥሏል''በማለት ሁኔታውን ያስረዳል።እሁድ ጠዋት ላይ ሶስት ሰዎች መገደላቸውን እና አንድ ህንጻ እንደተቃጠለ ሁኔታው እስካሁን እንዳልተረጋጋ ተከስተ ይናገራል። ተከስተ እንደሚለው በግምት ከአስር ቀናት በፊት ፕሪቶሪያ በተባለችው ከተማ የሃገሬው ታክሲ ሾፌሮች ከናይጄሪያውያን ሾፌሮች ጋር ተጋጭተው በናይጄሪያውያን በተተኮሰ ጥይት አንድ ደቡብ አፍሪካዊ መሞቱን ተከትሎ ትልቅ ብጥብጥ ተነስቶ ነበር።በዚህም ምክንያት ላለፉት ቀናት ናይጄሪያውያንን ጨምሮ ከሌላ ሃገራት የመጡ ዜጎችን ንብረት መዝረፍና ማቃጠል ተበራክቶ  እንደነበር ተከስተ ይናገራል።''ይህ ዝርፊያና አመጽ ወደ ጆሃንስበርግ ተዛምቶ መጥቷል። እሁድ ዕለት ዝርፊያና ማቃጠሉ ተጀመረ። ቀደም ብሎ ግን ከሌላ ሃገራት የመጡ ዜጎችን እናስወጣለን የሚል ማስፈራሪያና ማስጠንቀቂያ ደርሶን ነበር''። • ትሬቨር ኖዋ የዓለማችን አራተኛው ቱጃር ቀልደኛ ሆነብዙ ኢትዮጵያውያን በሚገኙበት ጂፒ ተብሎ በሚጠራው አካባቢ በኢትዮጵያን ላይ የደረሰ ጉዳት አለ ወይ? ተብሎ ለቀረበለት ጥያቄ ተከስተ ሲመልስ፤ '' ጂፒ አካባቢ እስካሁን ምንም የደረሰ ነገር የለም። ግን ፕሪቶሪያ ውስጥ ሱቆች ሲቃጠሉ የአንዳንድ ኢትዮጵያውያን ሱቆችም አብረው ወድመዋል። ግን እዚህ ጆሃንስበርግ የፖሊስ ቁጥሩ ከፍ ስላለ ብዙ ደፍረው አልመጡም'' ብሏል።በደቡብ አፍሪካ የኢትዮጵያ አምባሳደር የሆኑት ዶ/ር ሽፈራው ተክለማርያም በበኩላቸው ደቡብ አፍሪካውያን ወጣቶች ከሌላ ሃገራት የመጡ ዜጎች ስራችንን ቀምተውናል በሚል መነሻ እራሳቸውን በማደራጀት ሱቆች ላይ የመዝመት ሁኔታ ታይቷል ይላሉ።''ከዚህ ጋር በተያያዘ ዜጎቻችን በስነልቦናም ይሁን ከዝርፊያው ጋር በተገናኘ የሚያጋጥማቸው ችግር አለ፤ ይህንንም ለመፍታት ከሃገሪቱ የጸጥታ አካላት ጋር በመተባበር የሚቻለውን ሁሉ እየተደረገ ነው''።አክለውም ''በእኛ ማህበረሰብ በኩል በቂ የሆነ ከለላ በማድረግ ላይ እና የዜጎች ንብረት እንዳይዘረፍ በመከላከል በኩል የተሟላ አይደለም በሚል ቅሬታ አለ'' ብለዋል። • ደቡብ አፍሪቃዊቷን የቦክስ ቻምፒዮን የገደለው ተያዘብዙ ናይጄሪያውን እና የናይጄሪያውያን ንብረት ላይ ጉዳት መድረሱን ተከትሎ የናይጄሪያው የውጭ ጉዳይ ሚኒስትር ጆፍሪ ኦንዬማ ''ማሰብ የተሳናቸው ወንጀለኞች'' የፈጸሙት ተግባር ነው በማለት መሰል ተግባራት በአስቸኳይ እንዲቆም አሳስበዋል።የውጭ ሃገር ዜጎች ንብረት የሆኑ ሱቆች መዘረፍና ማቃጠል የደቡብ አፍሪካ የዕለት ተዕለት አጋጣሚ እየሆነ መጥቷል። በቅርቡም መፍትሄ የሚያገኝ አይመስልም።ብዙዎችም እንዴት ደቡብ አፍሪካውያን የሌላ አፍሪካ ሃገር ዜጎች ላይ ጥቃት ያደርሳሉ? ብለው ቢጠይቁም ጉዳዩ በቀላሉ ምላሽ የሚያገኝ ነገር አይደለም።ምናልባት ስራ አጥ የሆነው የደቡብ አፍሪካ 28 በመቶ የሚሆነው ወጣት ስራ ቢያገኝ ይሄ ሁሉ ነገር በአንዴ ይቆም ነበር የሚሉም አልጠፉም። 
",https://www.bbc.com/amharic/49561141
8,የማዉ ጫካን ለማዳን 60 ሺ ኬንያውያን ከመኖሪያቸው ተባረሩ,4 ሴፕቴምበር 2019,"



Image copyright
L Fredericks 

በኬንያ ተፈጥሯዊ ሃብቶች ዝርዝር ውስጥ እጅግ በጣም ወሳኝ ከሚባለው የማዉ ጫካ ውስጥ ይኖሩ የነበሩ ከ60ሺ በላይ ዜጎችን መንግስት ማባረር ጀምሯል። የኬንያ ዋነኛ የውሃ ምንጭ እንደሆነ የሚነገርለት ይህ ጫካ የዝናብ ውሃን ለረጅም ጊዜ ይዞ የሚያቆይ ሲሆን በደረቅ ወራት ደግሞ ውሃውን ወደ ሃገሪቱ ብዙ ወንዞች መልሶ ይለቀዋል።ባለስልጣናት እንደሚሉት ሰዎቹ በሕገ-ወጥ መንገድ የሰፈሩ ሲሆን የእርሻ ቦታ ለማዘጋጀት በማሰብ ጫካውን እየመነጠሩት ነው።• 'በእርግማን' የተፈጠረው የኮንሶው 'ኒው ዮርክ'• በክረምት ሲዘንብ የመሬት ሽታ ለምን ያስደስተናል?ከሰኞ ጀምሮ አንዳንድ ፍቃደኛ ቤተሰቦች ጫካ ውስጥ የሰሩትን ቤትና ያዘጋጇቸውን የእርሻ ቦታዎች በገዛ ፍቃዳቸው ለቅቀው መሄድ የጀመሩ ሲሆን መንግሥት በኃይል ንብረታችን ከሚያወድም በሰላም ለመልቀቅ መርጠናል ብለዋል።በአካባቢው የሚገኙ 31 ትምህርት ቤቶችም በዚሁ ምክንያት ከሰኞ ጀምሮ ዝግ ሆነዋል። በዚህም ከ10 ሺ በላይ የሚሆኑ ተማሪዎች ከትምህርት ቤት ቀርተዋል።የኬንያ የደን አገልግሎት መስሪያ ቤት በመቶዎች የሚቆጠሩ የታጠቁ ጠባቂዎቹን ከፖሊስ ጎን ሆነው ነዋሪዎቹን ከማዉ ጫካ የማስወጣት ስራውን እንዲያግዙ በማለት አሰማርቷቸዋል።      ነዋሪዎቹን የማስወጣት ስራውን እጅግ አስፈላጊ ያደረገው አካባቢው ትልቅ ውሃ የመቋጠር አቅም ስላለውና የዝናብ ዑደትን በእጅጉ ስለሚወስን ነው ብለዋል የሃገሪቱ የአካባቢ ሚኒስትር ካሪያኮ ቶቢኮ። ከዚህ በተጨማሪ ብዙ ጎብኚዎችን የሚስበውና ብዙ የዱር እንስሳት ወደ ታንዛንያ ሲሄዱ አቋርጠውት የሚያልፉት የማራ ወንዝ ቋሚ የውሃ ምንጭ ነው።ነገር ግን ይህ የመንግሥት እርምጃ ከአንዳንድ የግዛት አስተዳዳሪዎች ወቀሳን አስከትሏል። መንግሥት ጉዳዩን በድርድርና በጠረጴዛ ዙሪያ መፍታት ሲገባው በኃይል እርምጃ መውሰዱ ተገቢ አይደለም ብለዋል።• ብዝኀ ሕይወት ምንድን ነው? ለምንስ ግድ ይሰጠናል?• ኢትዮጵያ ሀይቆቿን መጠበቅ ለምን ተሳናት?ጫካው የሚገኝበት ክልል አስተዳዳሪ የሆኑት ኪፕቹምባ ሙርኮመን በበኩላቸው ነዋሪዎቹ ከጫካው ወጥተው እንዳይሄዱ መልእክታቸውን አስተላልፈዋል። በቅርብ የሚገኝ አዋሳኝ ክልል አስተዳዳሪ ሌዳማ ኦሌ ኪና ደግሞ በእሱ በኩል ያሉት የማሳይ ማህበረሰብ ነዋሪዎች በሰላም መውጣታቸውን በመግለጽ የማዉ ጫካን የመታደግ ስራው በመጨረሻም ተጀመረ ሲሉ በትዊተር ገጻቸው ላይ አስፍረዋል።እንደ ዓለማቀፉ የዱር እንስሳት ጥናት ፈንድ መረጃ መሰረት ከሆነ ኬንያ ነጻነቷን ካገኘችበት እ.አ.አ. 1963 ጀምሮ የማዉ ጫካ 37 % የሚሆነውን ሽፋኑን በሰዎች ምክንያት አጥቷል።  
",https://www.bbc.com/amharic/49575650
9,ድሬ ዳዋ ስለሚገኙት የለገ ኦዳ የዋሻ ሥዕሎች ያውቃሉ?,3 ሴፕቴምበር 2019,"





አጭር የምስል መግለጫ

                    የለገ ኦዳ ዋሻ
                

ከድሬ ዳዋ ከተማ 36 ኪሎ ሜትር ርቀት ላይ የሚገኘው የለገ ኦዳ ዋሻ ወደ 600 የሚጠጉ ጥንታዊ የዋሻ ሥዕሎች ይገኙበታል። በ1920ዎቹ አካባቢ በተመራማሪዎች ዕውቅና እንዳገኙ የሚነገርላቸው የዋሻ ሥዕሎች ከ7,000 ዓመታት በላይ እንዳስቆጠሩ ባለሙያዎች ይገልጻሉ።በብዛት በቀይ፣ በቢጫና ግራጫ ቀለም ከተሠሩት ሥዕሎች መካከል የቤት ውስጥ መገልገያ ቁሳ ቁሶች እንዲሁም እንስሳት የሚያሳዩት ይገኙበታል።• ""የዘረፉትን ቅርስ በውሰት እንመልስ ማለታቸው ተገቢ አይደለም"" ሚኒስትር ሂሩት ካሳው• የመይሳው ካሳ የልጅ ልጆች• ከኢትዮጵያና ከሌሎች የአፍሪካ ሃገራት ስለተዘረፉ ቅርሶች ምን እናውቃለን? የድሬ ዳዋ ከተማ ባህልና ቱሪዝም ባለሙያ የሆኑት አቶ ደረጄ ታደሰ፤ ሥዕሎቹ ጥንት በአካባቢው ይኖሩ በነበሩ ሰዎች እንደተሠሩና፤ የአኗኗር ዘይቤያቸውን እንደሚያሳዩ ለቢቢሲ ገልጸዋል።ሥዕሎቹ ተፈጥሯዊና ሰው ሰራሽ አደጋም እንደተጋረጠባቸው አቶ ደረጄ ተናግረዋል። ዋሻ ሥር የሚገኙት ሥዕሎች በዝናብ ሳቢያ እየደበዘዙ መጥተዋል። በሰው ንክኪ ምክንያትም የቀድሞ ይዘታቸውን እያጡ ነው።አቶ ደረጄ እንደሚሉት፤ ቅርሱ በአግባቡ ባለመያዙ የአገር ውስጥና የውጪ ጎብኚዎች ቁጥር እየቀነሰ መጥቷል።ቅርሱን ከዝናብ ለመከላከል መጠለያ ቢሠራም፤ የበለጠ እንክብካቤ እንደሚያስፈልገው ባለሙያው ተናግረዋል። የቢቢሲ ባልደረባ ወደሥፍራው አቅንቶ ካነሳቸው ፎቶግራፎች የሚከተሉት ይገኙበታል።




አጭር የምስል መግለጫ

                    በለገ ኦዳ ዋሻ ከሚገኙት ጥንታዊ ሥዕሎች አንዱ
                






አጭር የምስል መግለጫ

                    በቢጫና ግራጫ ቀለም ከተሠሩት ሥዕሎች መካከል የቤት ውስጥ መገልገያ ቁሳ ቁሶች እንዲሁም እንስሳት የሚያሳዩት ይገኙበታል
                






አጭር የምስል መግለጫ

                    የዋሻ ሥዕሎቹ ከ7,000 ዓመታት በላይ እንዳስቆጠሩ ይነገርላቸዋል
                






አጭር የምስል መግለጫ

                    በዋሻው ውስጥ ወደ 600 ሥዕሎች ይገኛሉ
                






አጭር የምስል መግለጫ

                    ሥዕሎቹ የተፈጥሮና ሰው ሰራሽ አደጋም ተጋርጦባቸዋል
                






አጭር የምስል መግለጫ

                    ሥዕሎቹን ከዝናብ ለመከላከል የተሠራው መጠለያ
                






አጭር የምስል መግለጫ

                    የለገ ኦዳ ዋሻ
                






አጭር የምስል መግለጫ

                    የዋሻ ሥዕሎቹ በ1920ዎቹ አካባቢ በተመራማሪዎች እውቅና ማግኘታቸው ይነገራል
                


",https://www.bbc.com/amharic/49561212
10,የቴክሳሱ የጅምላ ተኳሽ ከሥራ ተሰናብቶ ነበር ተባለ,3 ሴፕቴምበር 2019,"



Image copyright
Reuters

ቅዳሜ ቴክሳስ ውስጥ የጅምላ ተኩስ ከፍቶ የነበረው ግለሰብ ""ከሥራ ተባሮ ነበር"" ሲሉ የአሜሪካ መገናኛ ብዙሀን ዘገቡ።ግለሰቡ ተኩስ በከፈተበት ቀን ጠዋት ላይ ከሥራ መሰናበቱን፣ ጥቃት ከማድረሱ አስቀድሞም ለፖሊሶችና ለአገሪቱ የምርመራ ተቋም ኤፍቢአይ ስልክ ደውሎ እንደነበር ተዘግቧል። • በቴክሳሱ ጅምላ ጥቃት 20 ሰዎች ሞተዋል• በቴክሳስ አንድ ታጣቂ አምስት ሰዎች ገደለሚካኤል ገርኬ የተባሉ የፖሊስ ኃላፊ እንዳሉት፤ ግለሰቡ ከሥራ መባረሩን ተከትሎ ተቀጥሮ ይሠራበት የነበረው መሥሪያ ቤት ሰውዬውን በተመለከተ ለአገሪቱ የድንገተኛ አደጋ ጊዜ ደራሾች (911) ደውሎ ነበር።ክሪስቶፈር ኮምብስ የተባሉት የኤፍቢአይ መርማሪ ደግሞ ተኳሹ ከሥራ ሲሰናበት ወደ 911 ደውሎ እንደነበር አስረድተው ""ንግግሩ ግልጽ አልነበረም"" ብለዋል።መርማሪው እንዳሉት፤ ግለሰቡ የጅምላ ተኩስ የከፈተው ከሥራ በመባረሩ ምክንያት አይደለም። ""በሥራ ቦታው ላይ ሲገኝም በንዴት ተሞልቶ ነበር"" ብለዋል።• የቴክሳስ ፖሊስ ልማደኛዋን ድንኳን ሰባሪ እየፈለገ ነው • የቀድሞው ፕሬዝደንት ልጅ በጉልበት ብዝበዛ ወንጀል ተፈረደባቸው ግለሰቡ ባደረሰው ጥቃት ሳቢያ ሰባት ሰዎች ሕይወታቸው ሲያልፍ፤ 22 ሰዎች ደግሞ ጉዳት ደርሶባቸዋል። የፖሊስ ኃላፊዎች ተኳሹ ሴት አሮን አተር የተባለ የ36 ዓመት ጎልማሳ መሆኑን ይፋ አድርገዋል።ጥቃት አድራሹ የጅምላ ተኩስ ከመክፈቱ በፊት ፍሬቻ ሳያበራ መንገድ ሲቀይር ያዩ ፖሊሶች ሊያስቆሙት ሲሞክሩ መተኮስ እንጀመረና ቴክሳስ ውስጥ ወደምትገኘው ኦዴሳ ከተማ መንዳቱ ተነግሯል።ማንንም ኢላማ ሳያደርግ በአካባቢው ይንቀሳቀሱ የነበሩ ሰዎች ላይ ከተኮሰ በኋላ ራሱን ማጥፋቱም ተገልጿል።• ""በክልሉ ታጥቆ የሚንቀሳቀስ ኃይል እናስቆማለን"" የኦሮሚያ ክልላዊ መንግሥት • ቅዱስ ሲኖዶስ የኦሮሚያ ቤተክህነት ፅህፈት ቤት ጥያቄን በሰላሳ ቀናት እንዲመልስ ተጠየቀየቴክሳሱ ከንቲባ ግሬግ አቦት እንዳሉት፤ ግለሰቡ መሣሪያ ለመግዛት አመልክቶ የነበረ ቢሆንም የቀደመ ታሪኩ ከተጠና በኋላ እንዳይገዛ ተከልክሎ ነበር።""መሣሪያ ወንጀለኞች እጅ እንዳይገባ ማድረግ አለብን"" ብለዋል ከንቲባው።ከአራት ሳምንት በፊት በቴክሳስ ኤል ፓሶ አንድ ታጣቂ የጅምላ ተኩስ ከፍቶ 22 ሰዎች መግደሉ ይታወሳል።'ጋን ቫዮለንስ አርካይቭ' የተባለ የጥናት ተቋም እንዳለው ዘንድሮ በጅምላ ተኩስ ሳቢያ 10,000 ሰዎች ሕይወታቸውን አጥተዋል።
",https://www.bbc.com/amharic/49561207
