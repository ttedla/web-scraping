ደረጃ,ርዕስ,ቀን,ዜና,ድረ-ገጽ
1,አወዛጋቢው ግጭት በአማራ ክልል የኦሮሞ ብሄረሰብ አስተዳደር,5 ኤፕረል 2019,"




በአማራ ክልል የኦሮሞ ብሔረሰብ አስተዳደር ደዌ ሃረዋ ወረዳ በታጠቁ ኃይሎችና በአካባቢው ነዋሪ መካከል ግጭት ተቀስቅሶ ቢያንስ የሁለት ሰዎች ሕይወት ማለፉን የአማራ ክልል የሠላምና የህዝብ ደህንነት ቢሮ ምክትል ኃላፊ አቶ ገደቤ ኃይሉ ለቢቢሲ ገልፀዋል።ስሙ እንዲጠቀስ ያልፈለገ የአካባቢው ነዋሪ ግጭቱ የተፈጠረው በህዝቡ መካከል እንዳልሆነ ይናገራል።በአካባቢው ቀደም ብሎም ውጥረት እንደነበር የሚናገረው ይህ ነዋሪ ይህንን ለማስቆም በተለይ የገጠሩን ክፍል ለማረጋጋት ሲል የክልሉ መንግሥት ልዩ ኃይሎችን አስገብቶ ነበር ይላል። • በአማራ ክልል የኦሮሞ ብሄረሰብ አስተዳደር በተፈጠረ ግጭት ሰዎች ሞቱእነዚህ ልዩ ኃይሎች የተሰማሩባቸው የኦሮሞ ብሔረሰብ አስተዳደር ወረዳዎች ነዋሪዎች ልዩ ኃይል መግባቱን በመቃወም፤ ተኩስም እንደነበር አክሏል።""በተለይ በፌስቡክ ሁኔታዎች እንዲባባሱ የሚያደረጉ ነገሮች ነበሩ"" የሚለው ነዋሪው ከአራት ቀናት በፊት ውጥረት መኖሩን የሰማ ቢሆንም ረቡዕ ዕለት ማታ ከገጠሩ ክፍል ብዙ የተኩስ ድምፅ ይሰማ እንደነበር ገልጾልናል። በግጭቱም የሰዎች ሕይወት ማለፉን ቢሰማም በበኩሉ አንድ የልዩ ኃይል ሹፌር መሞቱን ከቅርብ ሰው ማረጋገጡን ነግሮናል፤ በአንፃሩ ዛሬ መረጋጋት እንዳለም ለቢቢሲ ተናግሯል።የአማራ ብሔራዊ ክልላዊ መንግሥት የሠላምና የህዝብ ደህንነት ቢሮ ምክትል ኃላፊ አቶ ገደቤ ኃይሉ በበኩላቸው ሰሞኑን በከሚሴ አካባቢ ደዌ ሃርዋ ቦራ ከተማ የአማራ ክልል ልዩ ኃይል አባላት እንደነበሩ ያረጋግጣሉ። ""አካባቢው አልፎ አልፎ ግጭት የሚስተዋልበት በመሆኑና ይህንን ግጭትና በከተማው ከሚንቀሳቀሱ አንዳንድ ፀረ ሠላም ኃይሎች የህዝቡን ደህንነት ለመጠበቅ ሲባል የተንቀሳቀሰ ኃይል ነበር"" ይላሉ ስለፀጥታ ኃይሉ ሲያስረዱ።  • የብሔር ግጭት የሚንጣት ሀገርበዚያ አካባቢ አልፎ አልፎ መንደሮችም የሚቃጠሉበት ህዝቡም የሚሰናከልበት ሁኔታ እንዳለ ያስታወሱት ኃላፊው ""ይህንን ለመቆጣጠር በተንቀሳቀሰው ኃይል ላይ ያልታወቀ ቡድንና በተለይ ደግሞ ራሱን በስውር እያደራጀ የሚንቀሳቀስ ፀረ ሠላም ኃይል አለ"" ሲሉ ይገልፃሉ።ይህ ቡድንም የጸጥታ ኃይሉ ላይ ጥቃት ያደርስ የነበረ ቢሆንም ወደ ተረጋጋ ሁኔታ ተመልሶ ነበር ይላሉ። ይሁን እንጂ በዋናነት በአፋር እና በድንበር አቅራቢያ ባለው አካባቢ አልፎ አልፎ በተደራጀም ይሁን በተናጠል የሚደረጉ ጸጥታን የሚያውኩ እንቅስቃሴዎች መኖራቸውን ይናገራሉ።""የክልሉ ልዩ ኃይል ስምሪትም የተደረገው እነዚህን ችግሮች ለመፍታት ነው"" የሚሉት አቶ ገደቤ ይህንን ተከትሎ የተባሉት ኃይሎች ተኩስ ከፍተው የተኩስ ልውውጥ ተካሂዷል፤ ጉዳቶችም ደርሰዋል።በግጭቱም ሁለት የፀጥታ ኃይሎች ሕይወታቸው ሲያልፍ ሌሎች ሁለት የመቁሰል ጉዳት ደርሶባቸዋል ብለዋል።የጥፋት ኃይሎቹ እነማን እንደሆኑ የተጠየቁት ኃላፊው ""እያጠራን ነው፤ በህቡዕ መንቀሳቀስ፣ በተደራጀ መንገድ የመንቀሳቀስ በተለይ በእኛ በኩል የኦነግ አባላት ያሉ ነው የሚመስለው። የተደራጀ መሣሪያ የያዘ አለ፣ የቡድን መሣሪያ የሚባሉትን የያዘ አለ፣ በዚያ አካባቢ ተኩሶ የመሄድ እና ጥፋት አድርሶ መሄድ ሁኔታም የቆየ ነው፤ አዲስ አይደለም"" ሲሉ ይገልጻሉ።• የአማራ ክልል፣ መንግሥት የበኩሉን ሚና እንዲወጣ ጠየቀ እንዲህ ዓይነት ክስተቶች በዚህ አስተዳዳር ብቻ ሳይሆን በሰሜን ሸዋም አካባቢ አልፎ አልፎ የሚታዩ ችግሮች መሆናቸውን ጠቅሰዋል። ነገር ግን ""ችግሩ እየተፈታ ነው፤ ወደ ሠላምም እየተመጣ ነው ተብሎ የሚወሰድ አይደለም፤ ሥራ የሚጠይቅ ነገር አለው"" ብለዋል።አቶ ገደቤ አክለውም ""አካባቢውን ለማተራመስ አጀንዳ ያለው በዋናነት ከኦነግ አባላት ጋር ትስስር ያለው እንደሆነ ነው እያየን ያለነው፤ ወደፊት ይሄ ሊጠራና ሊገመገም ይችላል"" ሲሉ ምላሽ ሰጥተዋል።ይሁን እንጂ ከትናንት ጀምሮ የጸጥታ ችግር በአካባቢው አለመኖሩን የሚገልፁት ኃላፊው አሁንም ግን ህብረተሰቡ ላይ የሚታዩ ስጋቶች መኖራቸውን ያነሳሉ።""በአካባቢው የሚንቀሳቀሱ ስውር ሰዎች እስካሉ ድረስ አልፎ አልፎ የሚታይ ችግር አለ፤ ሰላም ለማምጣትም ስምሪታችንን እንደገና የማየት የመፈተሽና የማስተካከል ሥራ ይሠራል"" ሲሉ ይገልፃሉ። ከህዝቡ ጋርም የአካባቢውን ሠላም በተደራጀ መልክ እንዲጠብቅና የሥራው ባለቤት እንዲሆን ከአካባቢው ማህበረሰብ እና ከአካባቢው የጸጥታ ኃይል ጋር በመቀናጀት እየተሠራ እንዳለም ለቢቢሲ አስታውቀዋል።• የአማራ ክልል፣ መንግሥት የበኩሉን ሚና እንዲወጣ ጠየቀ ይህንን ተከትሎም የኦሮሞ ነፃነት ግንባር (ኦነግ) ""የራስን ጥፋት ለመደበቅ የኦነግን ስም ማጠልሸት ከተጠያቂነት አያስመልጥም፤ አሁንም ቢሆን ሰላማዊ ትግል ላይ ነው ያለነው፤ የአማራ ልዩ ኃይሉ ተግባር የኦሮሞ ብሄረሰብ አስተዳደርን በማፍረስ ወደ ሌላ ዞን ለመቀላቀል የሚደረግ የድንበር ማስፋፋት ነው ብለን እናምናለን"" ሲል በፌስቡክ ገጹ ላይ መግለጫ አውጥቷል።ለተፈጠረው ችግር መጠየቅ ያለበትም ቡድኑን የሚቆጣጠረው የክልሉ መንግሥት እንጂ ኦነግ አለመሆኑንም በመግለጫው ጠቅሷል።የአማራ ክልል መንግሥት ኦነግን ከመክሰስና የህዝቡን ሰላም ከማናጋት እንዲቆጠብ ግንባሩ አሳስቧል። የአማራ ክልል የተፈጠረውን  ችግር በሰላም እንዲቋጭ በመጠየቅ የፌደራሉ መንግሥትም ችግሩ ወደ ሌላ አቅጠጫ እንዳይሄድ እንዲቆጣጠረው በመግለጫው ጠይቋል።የአማራና የኦሮሞ ክልል የፀጥታ አካላት በሁለቱ ክልሎች የሚፈጠሩ የፀጥታ ችግሮችን ለመፍታት አብረው ለመስራት ስምምነት ላይ መድረሳቸውን ባህር ዳር ላይ ባለፈው ሳምንት በሰጡት መግለጫ ማስታወቃቸው ይታወሳል።
",https://www.bbc.com/amharic/news-47824786
2,የበረራ አስተናጋጆች ከአደጋው በኋላ በነበራቸው በረራ ምን ተሰማቸው?,4 ኤፕረል 2019,"



Image copyright
Getty Images

የኢትዮጵያ አየር መንገድ አውሮፕላን የበረራ ቁጥር ኢት 302 መጋቢት 1/2011 ዓ.ም ጠዋት 2፡38 ከአዲስ አበባ ወደ ናይሮቢ ለሚያደርገው በረራ ጉዞ በጀመረ ከጥቂት ደቂቃዎች በኋላ ተከስክሷል። በአደጋው የበረራ ሠራተኞችን ጨምሮ 157 ግለሰቦች ሕይወታቸውን አጥተዋል። አደጋው በመላው ዓለም ድንጋጤን የፈጠረና ያሳዘነ ነበር። ታዲያ በረራ የዘወትር ሥራቸው ለሆነው የበረራ አስተናጋጆች ከአደጋው በኋላ በነበራቸው በረራ ምን ተሰምቷቸው ነበር?ስሟ እንዲጠቀስ ያልፈለገች የበረራ አስተናጋጅ ስለአደጋው የሰማችው ቤት ውስጥ ከቤተሰብ ጋር ተሰብስበው እየተጫወቱ እንደነበር ታስታውሳለች። ከዚያም ድንገት ስልኳ አቃጨለ ""ተርፈሻል?"" ለማለት ከጓደኛዋ የተደወለ ስልክ ነበር። የሰማችውም ያኔ ነው። "" በፍፁም ላምን አልቻልኩም ነበር "" ትላለች። ጠቅላይ ሚኒስትር ዐብይ የሀዘን መግለጫ ሲያወጡ የሚወራው ሁሉ እርግጠኛ መሆኑን እንዳረጋገጠች ትናገራለች።• ""እናቱ ስታየኝ 'ልጄ ያሬድ ይመጣል' እያለች ታለቅስ ነበር""- በናይሮቢ የካፒቴኑ ጸጉር አስተካካይከዚያም በየተራ ሰው መደወል ጀመረ...  ያኔ "" እኔም ልሆን እችል ነበር ... ብዙ ጊዜ በማክስ አውሮፕላን እበራለሁ፤ በ20 ሰዓት ልዩነት ስለምንመደብም ልመደብ እችል ነበር"" ስትል በሃዘኔታ አጋጣሚውን ታስታውሰዋለች።""አደጋው ሁላችንንም ያስለቀሰ ነበር፤ እሞታለሁ ብለንም ስለማንወጣ በጣም ነበር ያዘንኩት፤ ለተሰጠን ሥራ 'እንደ ወታደር' እሽ ብለን ነው የምንሄደው""  ስትል ታክላለች። ያው የሥራ ጉዳይ ነውና ይህች የበረራ አስተናጋጅ  አደጋው በተፈጠረ ዕለት ማታ ወደ ታይላንድ፣ ባንኮክ በረራ ነበራት። ይሁን እንጂ ቤተሰቦቿ እንዳትሄድ አጥብቀው ተማፅነዋት እንደነበር ታስታውሳለች። ""እናቴም፣ አያቴም፣ ሁሉም ዛሬ ከቤት አትወጭም! እንደዚህ ሆኖ ይወጣል? ሰው ሞቱን ነው ወይ የሚፈልገው?"" ሲሉ ከልክለዋት ነበር።• 'መጥፎ ዕድል' አውሮፕላኑ የወደቀበት ስፍራ ስያሜ እንደሆነ ያውቃሉ?በጊዜው እርሷም ፍርሃትና ጭንቀት ገብቷት እንደነበር አልደበቀችም ""ከበረራ በፊት ውይይት ስናደርግ ሕይወታቸው ያለፉት አስተናጋጆች ትዝ ይሉን ነበር፤ ድባቡ ያስጠላ ነበር፤ ከባድ ነበር ...እንቅልፍ ሁሉ ነስቶኝ ነበር"" ትላለች።  ""አደጋው ያጋጠመው አውሮፕላኑ ከተነሳ ከጥቂት ደቂቃዎች በኋላ ስለነበር፤ እኛም ልክ አውሮፕላኑ ገና ሲነሳ ሁሉም እያለቀሰ ነበር፤ አገልግሎት መስጠት ተስኖን ነበር"" ስትል ታስታውሰዋለች።""ከበፊት ጀምሮ ከቤት ስወጣ ለእግዚያብሔር አደራ ሰጥቼ ነበር የምወጣው፤ አሁንም ይህንኑ ማድረግ የዘወትር ተግባሬ ነው"" ትላለች።ይህች የህግ ምሩቅ የሆነችው አስተናጋጅ ቤተሰቦች በአደጋው ምክንያት በስጋት መኖራቸው አልቀረም  ""አባቴ በተመረቅኩበት ትምህርት እንድሰራ ማስታወቂያዎችን እያየ 'ሞክሪ!... እስከመቼ ተሳቀን እንኖራለን' "" ሲሉ ይወተውቷት ነበር። እርሷ ግን ሥራዋን አብዝታ ስለምትወደው የእነርሱን ውትዎታ ከቁብም አልቆጠረችው።ሌላኛዋ ያነጋገርናት የበረራ አስተናጋጅ ለምለም ያደሳም የተለየ ሃሳብ የላትም። የአደጋው ዕለት በርካታ የስልክ ጥሪዎችን አስተናግዳለች። አንዳንዶቹ ሊያጋጥም የሚችል ነገር ነው እያሉ ሲያበረታቷት ቤተሰብ ግን ""ሥራውን ተይው"" እስከማለት ደርሰው ነበር።ይሁን እንጂ በማንኛውም ሥራ ላይ ሊያጋጥም የሚችል በመሆኑና ለሥራው ፍቅር ስላላት ለንግግራቸው ጆሮዋን አልሰጠችም።• ""በመጨረሻ ላይ ሳትስመኝ መሄዷ ይቆጨኛል"" እናት ከአደጋው ማግስት በረራ የነበራት ወደ ደቡብ አፍሪካ ጆሀንስበርግ ነበር። ቤተሰቦቿ ሲሸኟትም የውስጧን በውስጧ አድርጋ ""አይዟችሁ ምንም አልሆንም፤ አታስቡ"" የሚል መፅናኛ ቃል እንደሰጠቻቸው ታስታውሳለች።""መጀመሪያ ስገባ በጣም ፈርቼ ነበር፤ እንዲህ ዓይነት አደጋ ይፈጠራል ብለን አስበን ስለማናውቅ በጣም ተጨንቄ ነበር"" የምትለው ለምለም ከዚያ በኋላ ጥንቃቄ ላይ ትኩረት እንድትሰጥ ምክንያት እንደሆናት ትናገራለች።""ብዙ ዓይነት አደጋዎች ሊያጋጥሙ ስለሚችሉ ምን ዓይነት ጥንቃቄ ማድረግ እንዳለብኝ ከወትሮው በተለየ በትኩረትና በንቃት መከተታል ጀምሬያለሁ"" ስትልም አክላለች።የበረራ አስተናጋጇ ለምለም ""ኢትዮጵያ አየር መንገድን ከመግባቴም በፊት እወደዋለሁ፤ አሁንም ከዚህ የተለየ ስሜት የለኝም፤ ሥራዬን እወደዋለሁ፤ እንዲህ ዓይነት አደጋ በኢትዮጵያ አየር መንገድ ብቻ ሳይሆን በሌሎችም ሊያጋጥም ስለሚችል ሥራዬን ወድጄው፤ በአግባቡም እየሰራሁ ነው""  ስትል ለቢቢሲ ስሜቷን አጋርታለች።
",https://www.bbc.com/amharic/news-47812021
3,የአማዞን ባለቤት፤ ጄፍ ቤዞስ ቢሊየኖች ከፍሎ ትዳሩን ለማፍረስ ተስማማ,5 ኤፕረል 2019,"



Image copyright
Reuters

የአለማችን ቀንደኛ ሃብታም ጄፍ ቤዞስ እና ባለቤቱ ማክኬንዚ ትዳራቸውን ለማፍረስ ተስማሙ። ፍቺው ግን እንዲሁ በባዶ እጅ አጨብጭበው የሚወጡበት አልሆነም። ባለቤቱ የድርሻዋ ነው የተባለውን 35 ቢሊየን ዶላር ታገኛለች።35 ቢሊዮን ዶላር ድርሻዋን የምትቀበለው ማክኬንዚን ከዓለማችን ሃብታም ሴቶች ዝርዝር ውስጥ ያካትታታል።ይህ ብቻ ሳይሆን ባለቤቷ ከዛሬ 25 አመት በፊት ከመሰረትውና በአለማችን ቁጥር አንድ ከሆነው የኢንተርኔት የችርቻሮ ግብይት ድርጅት አማዞን የአራት በመቶ ድርሻ ይኖራታል።በምትኩ ዋሽንግተን ፖስት ላይ ያላትን እና የሕዋ ላይ ጎዞ ከሚያደርገው ኩባንያው ላይ ያላትን ድርሻ ትተዋለች።ከዚህ ቀደም ትዳሩን ለማፍረስ ለአጋሩ ውድ ክፍያ የፈፀመው የኪነጥበብ ስራዎችን በማሻሻጥ የሚታወቀው አሌክ ዋይልደንአንስታይን የነበረ ሲሆን እርሱም የ 3 ቢሊየን ዶላር ክፍያ ፈፅሟል።ጄፍ ቤዞስ ፍቺውን ለህዝብ ይፋ ያደረገው በቲውተር ገፁ ላይ ሲሆን ጉዳዩም በመስማማት መከናወኑን ጠቅሷል።• ''አብራሪዎቹ ትክክለኛው መመሪያ ተከትለዋል''• የበረራ አስተናጋጆች ከአደጋው በኋላ በነበራቸው በረራ ምን ተሰማቸው?• የልጇን ልጅ የወለደችው አያትከፍቺው በፊት እርሷ በአማዞን ውስጥ የ16.3% ድርሻ የነበራት ሲሆን  ጄፍ አሁንም 75 በመቶ ድርሻውን እንደያዘ ነው፤ የቀድሞ ባለቤቱ ድምፅ የመስጠት መብቷንም ጨምራ ሰጥታዋለች። ጥንዶቹ ትዳራቸውን የመሰረቱት ጄፍ ቤዞስ አማዞንን ከማቋቋሙ በፊት በአንድ ድርጅት ተቀጣሪ ሆኖ እየሰራ ሳለ ሲሆን አራት ልጆችንም አፍርተዋል። አማዞን በአሁን ሰአት በኢንተርኔት ግብይት ቀዳሚው ሲሆን ባለፈው አመት ብቻ 232.8 ቢሊየን ዶላር ገቢ አስገኝቷል። ይህም እንደ ፎርብስ ዘገባ ከሆነ የትዳር አጋሮቹን 131 ቢሊየን ዶላር ትርፍ እንዲሰበስቡ አድርጓቸው ነበር።ባለቤቱ ማክኬንዚም ብትሆን ስሟ የሚጠቀስ ደራሲ ናት። ሁለት ልብወለዶችን ለገበያ በማብቃት የተሳካ ሽያጭ አከናውናለች። • የዓለማችን ቱጃር 2 ቢሊየን ዶላር ለድሆች ሊለግሱ ነው• ወንዶች ከሴቶች በበለጠ ለምን እራሳቸውን ያጠፋሉ?ለትዳራቸው መፍረስ እንደምክንያት የተቀመጠው ጄፍ ከትዳር ውጪ ግንኙነት መስርቷል ተብሎ የተወራው እንደሆነ የወጡ ዘገባዎች ያሳያሉ። 
",https://www.bbc.com/amharic/news-47823796
4,ቦይንግ የአደጋውን የምርመራ ውጤት ተቀበለ,5 ኤፕረል 2019,"



Image copyright
ቦይንግ


አጭር የምስል መግለጫ

                    ዴኒስ ሚሌንበርግ የቦይንግ ኩባንያ ሊቀመንበር፣ ፕሬዚደንት እና ዋና ሥራ አስፈጻሚ
                

የኢቲ 302 የመጀመሪያ ደረጃ ሪፖርት መውጣቱን ተከትሎ የቦይንግ ከፍተኛ ኃላፊዎች መግለጫ ሰጥተዋል። መግለጫ ያወጡት ሁለቱ ከፍተኛ የቦይንግ ኃላፊዎች ዴኒስ ሚሌንበርግ የቦይንግ ኩባንያ ሊቀመንበር፣ ፕሬዚደንት እና ዋና ሥራ አስፈጻሚ እንዲሁም የቦይንግ የመንገደኞች አውሮፕላን ፕሬዝደንት እና ዋና ሥራ አስፈጻሚ የሆኑት ኬቪን ማካሊስተር ናቸው። ዴኒስ ሚሌንበርግ በ737 ማክስ አውሮፕላኖች ምክንያት ለጠፋው የሰው ህይወት አዝነናል ብለዋል። የኩባንያው ሊቀመንበር '' . . . የኢቲ 302 የመጀመሪያ ደረጃ ሪፖርት እንዳሳየው እንደ ከዚህ ቀደሙ [ላየን ኤየር] ኤምካስ የተሰኘው ሶፍትዌር በተሳሳተ መረጃ 'አክቲቬትድ' (ሥራውን ጀምሯል) ሆኖ ነበር'' ብለዋል። • ''አብራሪዎቹ ትክክለኛው መመሪያ ተከትለዋል''''አደጋን ሊያስከትል የሚችል ሁኔታን የመቅረፍ ሥራ የእኛ ነው። አውሮፕላኑ የእኛ ስሪት ነው። እንዴት እንደሚስተካከልም የምናውቀው እኛው ነን። . . . ለኤምካስ ሶፍትዌር ማስተካከያ ከተደረገለት በኋላ 737 ማክስ አውሮፕላን ወደ በረራ ሲመለስ በበረራ ደህንነታቸው አስተማማኝ ከሆኑ አውሮፕላኖች መካከል አንዱ ይሆናል'' ሲሉም ተደምጠዋል በቪዲዮ በተደገፈው መግለጫቸው።  የቦይንግ የመንገደኞች አውሮፕላን ፕሬዝደንት እና ዋና ሥራ አስፈጻሚ የሆኑት ኬቪን ማካሊስተር በበኩላቸው ''የኢትዮጵያ የአደጋ መርማሪ ቡድን ላልተቋረጠው ትጋታቸው እናመሰግናቸዋለን። የበረራ ደህንነትን ለማረጋገጥ የአደጋው መንስዔ ምን እንደሆነ መረዳት ቁልፍ ጉዳይ ነው። የመጀመሪያ ደረጃ ሪፖርቱን በአጽንኦት ተመልክተን የአውሮፕላናችንን ደህንነት ለመጠበቅ አስፈላጊ እርምጃዎችን እንወስዳለን'' ብለዋል። • አደጋው የደረሰበት ቦይንግ 737 የገጠመው ምን ነበር ? ኬቪን ማካሊስተር ጨምረውም ''በመጀመሪያ ደረጃ ሪፖርቱ የበረራ መረጃ መቅጃው የያዘው መረጃ እንዳሳየው አውሮፕላኑ የተሳሳተ ማዕዘን ጠቋሚ (አንግለ ኦፍ አታክ ሴንሰር) ግብዓት ስለነበረው የደህንነት መቆጣጠሪያ ሥርዓቱ (ኤምካስ) ሥራውን እንዲያከናውን አድረጎታል"" ሲል መግለጫው ኢቲ 302 ከኢንዶኔዢያው አውሮፕላን ጋር ተመሳሳይ አደጋ እንደገጠመው ገልጿል። ቦይንግ ጨምሮም በተሳሳተ መረጃ ኤምካስ (ማኑቬሪንግ ክራክተሪስቲክስ ኦጉመንቴሽን ሲስተም) አክቲቬት እንዳይሆን የተሻሻለ ሶፍትዌር እያዘጋጀ እንደሆነ፣ ለአብራሪዎች ስልጠና እና 737 ማክስን በተመለከተ የሥልጠና ፕሮግራሞችን እየቀረጸ እንደሆነ ገልጿል። የመጀመሪያ ደረጃ ሪፖርቱ መውጣቱን ተከትሎ ቢቢሲ ካነጋገራቸው ኢትዮጵያዊያን መካከል ሳራ ቢረዳ ""ሁኔታው ለኢትዮጵያውያን በጣም አሳዛኝ ነው። አሁን ስህተቱ የአየር መንገዱ እንዳልሆነ ተረድተናል። ይህ ዜና አስደሳች ነው ማለት ባልችልም የኢትዮጵያ አየር መንገድን ስም እና ዝና አስጠብቆ የሚያቆይ ነው። ችግሩ የሶፍትዌሩ መሆኑን እና አብራሪዎቹም አውሮፕላኑን ለመቆጣጠር እንደሞከሩ አውቀናል"" ብላለች። • አደጋው ስፍራ በየቀኑ እየሄዱ የሚያለቅሱት እናት ማን ናቸው? ሌላው የአዲስ አበባ ከተማ ነዋሪ እስራኤል ተፈራ የመጀመሪያ ደረጃ ሪፖርቱ ከወጣ በኋላ እንዲህ ሲል አስተያየቱን ለቢቢሲ ሰጥቷል። ''አብራሪዎቹ ማድረግ የሚችሉትን ሁሉ አድርገዋል፤ ጀግኖች ናቸው። ችግሩ የአውሮፕላኑ ነው። አደጋው በጣም ቢያሳዝነኝም አሁን ባለው መረጃ ግን አብራሪዎቹ ጀግኖች ናቸው። በዚህ አስቸጋሪ ሁኔታ ውስጥ የኢትዮጵያ አየር መንገድ ሊደነቅ ይገባዋል። በአደጋው ህይወታቸውን ላጡ መጽናናትን እመኛለሁ።''የአደጋው መንስኤ ከአውሮፕላኑ የደህንነት መጠበቂያ ሥርዓት ጋር የተያያዘ እንደሆነ መታወቁና የአውሮፕላኑ አምራች ኩባንያ ቦይንግም የምርመራውን ውጤት መቀበሉ ለኢትዮጵያ አየር መንገድም ትልቅ እፎይታ እንደሆነ የአየር ትራንስፖርት ባለሙያዎች ተናግረዋል። 
",https://www.bbc.com/amharic/news-47823866
5,በደቡብ አፍሪካ የመዋዕለ ህፃናት ተማሪዎቿን የምትመታው መምህርት በቁጥጥር ስር ዋለች,5 ኤፕረል 2019,"



Image copyright
Twitter

 በደቡብ አፍሪካ አንዲት መምህርት ተማሪዎቿን እየመታች እንዲያፀዱ ስትጮህባቸው የሚያሳይ ተንቀሳቃሽ ምስል በማህበራዊ ሚዲያዎች ላይ ከተሰራጨ በኋላ በቁጥጥር ስር ዋለች።በደቡብ አፍሪካ ማህበራዊ ሚዲያ ተጠቃሚዎች ዘንድ መነጋገሪያ ሆኖ ሲቀባበሉት የነበረው ተንቀሳቃሽ ምስል አንዲት ሕፃን ሲያስመልሳት የሚያሳይ ሲሆን መምህርቷ ጭንቅላቷን ከመምታቷ በፊት ስትጮህባት ያሳያል።• ''አብራሪዎቹ ትክክለኛው መመሪያ ተከትለዋል''ተንቀሳቃሽ ምስሉ የተቀረፀው ከዓመት በፊት በጆሀንስበርግ ሲሆን አሁን እንደ አዲስ መዘዋወር መጀመሩ ተገልጧል።አንዳንድ ወላጆች ይህንን ምስል ካዩ በኋላ ከመዋዕለ ህፃናቱ ልጆቻቸውን ማስወጣታቸው ታውቋል።• ጄፍ ቤዞስ በከፍተኛ ክፍያ ትዳሩን ለማፍረስ ተስማማመምህርቷ ተማሪዋን ከመማታቷ ባሻገር ""ለምንድን፤ ለምን ታስመልሻለሽ?"" እያለች ትጮህባት ነበር።የቲውተር ተጠቃሚዎች ድርጊቱንና መምህርቷን ለማውገዝ የቀደማቸው አልነበረም። አንድ አስተያየት ሰጪ ""በድንጋጤ ልቤ ቀጥ ነው ያለው"" ስትል ሌላ ሰው ደግሞ ""ይህንን ሳይ አይኔ ምን ያህል በእንባ እንደሚሞላ አልነግራችሁም፤ ምስኪን ሕፃን!"" ሲል አስፍሯል።አንዳንዶች ምስሉን የቀረፀው ሰው መቅረፁን አቁሞ ለምን ድርጊቱን እንዳላስቆመ ጠይቀዋል።ጠንካራው አስተያየት የመጣው ግን ከአካባቢው የትምህርት ቢሮ ኃላፊ ነው። በቪዲዮው ላይ ታግ የተደረጉት እኚህ ባለስልጣን ""አስፀያፊ! ተንቀሳቃሽ ምስሉን ጨርሼ ማየት እንኳ አልቻልኩም"" በማለት ፅፈው የሥራ ባልደረቦቻቸውን ታግ በማድረግ ""ይህቺን መምህርት እንፈልጋት፤ እኔም ዝርዝር መረጃ ለማግኘት እጥራለሁ"" ብለው ነበር።


Image copyright
Twitter

የደቡብ አፍሪካ ማህበራዊ እድገት ተቋምም ጉዳዩን በማውገዝ ""የሕፃናትን ጥቃት እናወግዛለን"" ሲል በቲውተር ገፁ ላይ አስፍሯል።• ወንዶች ከሴቶች በበለጠ ለምን እራሳቸውን ያጠፋሉ?ከዚህ በኋላም ባለስልጣናት ወደ ትምህርት ቤቱ በመሄድ ፍተሻ አድርገዋል።የትምህርት ቤቱ ጠበቃ የሆኑት እንደተናገሩት ተንቀሳቃሽ ምስሉን የቀረፀው የሕፃናት ደህንነት አገልግሎት ግለሰብ ሲሆን ድርጊቱን የፈፀመችው መምህርትም መባረሯን ገልጸዋል።
",https://www.bbc.com/amharic/news-47823797
6,"""በቻይና በእስር ላይ የምትገኘው ናዝራዊት ክስ አልተመሰረተባትም"" የውጪ ጉዳይ ሚኒስቴር",5 ኤፕረል 2019,"





አጭር የምስል መግለጫ

                    የውጪ ጉዳይ ሚንስቴር ቃል አቀባይ አቶ ነብያት ጌታቸው
                

የውጪ ጉዳይ ሚንስቴር ቃል አቀባይ አቶ ነብያት ጌታቸው ''ከሰብዓዊ መብት አያያዝ ጋር በተያያዘ በኢትዮጵያ ላይ የቀረበ ክስ የለም"" ሲሉ ተናገሩ። አቶ ነብያት ጨምረውም በኢትዮጵያ በሙያቸው ምክንያት የታሰሩ ጋዜጠኞች ባለመኖራቸው በቀጣዩ ዓመት የሚካሄደውን የዓለም የፕሬስ ነጻነት ቀን በኢትዮጵያ የሚከበር ይሆናል ብለዋል።• ቦይንግ የአደጋውን የምርመራ ውጤት ተቀበለ • የ737-8 ማክስ መከስከስ ለቦይንግ ምን ማለት ነው?በሌላ በኩል በቻይና አደንዛዥ ዕጽ ስታዘዋውር በቁጥጥር ሥር ውላለች ስለተባለች ኢትዮጵያዊት ናዝራዊት አበራ ጉዳይ የውጪ ጉዳይ ሚንስቴር በቅርብ እየተከታተለው እንደሆነ ተናግረዋል። በዚህ መሰረት በቻይና የኢትዮጵያ ኤምባሲ እና ቆንስላ ጽ/ቤት ከሚመለከታቸው የቻይና የመንግሥት አካላት ጋር መረጃ እየተለዋወጡ እንደሆነ አስረድተዋል። እስካሁንም የቆንስላ ጽ/ቤቱ ተወካይ ናዝራዊት ተይዛ ወደምትገኘበት ጉዋንዡ ከተማ በማቅናት ሶስት ግዜ እንደጎበኟት ያስታወሱት አቶ ነብያት የፊታችን ማክሰኞም እንደሚጎበኟት አሳውቀዋል። ''እስካሁን የቻይና አቃቤ ሕግ ክስ አልመሰረተባትም፤ በናዝራዊት ላይ ክስ እንደተመሰረተባት የተሰራጨው መረጃ የተሳሳተ ነው'' ብለዋል አቶ ነብያት። ጄፍ ቤዞስ በ35 ቢሊዮን ዶላር ክፍያ ትዳሩን ለማፍረስ ተስማማበሌላ በኩል በአረብ ሃገራት የሚኖሩ የኢትዮጵያ ዜጎችን በተመለከተ በተሰሩ የዲፕሎማሲ ሥራዎች የዜጎችን መብት የሚያስከብሩ እና ለእስር የተዳረጉ ከእስር እንዲለቀቁ ስለሚቻልበት ሁኔታ ከስምምነት ላይ መደረሱን ተናግረዋል። እስካሁንም ከሳዑዲ አረቢያ፣ ኳታር፣ ጆርዳን እና የተባበሩት አረብ ኤሜሬቶች ጋር ስምምነት ተደርሷል። በተጨማሪም ወደ 70ሺህ የሚጠጉ ዜጎች ወደ ሃገር እንዲመለሱ መደረጉን ጠቅሰዋል። 
",https://www.bbc.com/amharic/news-47823867
7,የኦሮሚያ ክልል የጸጥታ ቢሮ ኃላፊ ብ/ጄኔራል ከማል ገልቹ ከስልጣናቸው ተነሱ,3 ኤፕረል 2019,"



Image copyright
OPanther

የኦሮሚያ ክልላዊ መንግሥት የአስተዳደር እና ጸጥታ ቢሮን ላለፉት ስድስት ወራት ሲመሩ የቆዩት ብርጋዴር ጄኔራል ከማል ገልቹ ከስልጣናው እንዲነሱ መደረጋቸውን ለቢቢሲ ተናገሩ።  ''ሰኞ ዕለት የተላከልኝ ደብዳቤ ከሥራ እንደተሰናበትኩ ይገልጻል'' ሲሉ ብ/ጄኔራል ከማል ይናገራሉ። ''አይታወቅም፤ የተገለጸ ነገር የለም'' በማለት ከሥራ የተሰናበቱበትን ምክንያት እንደማያውቁ ብ/ጄኔራል ከማል ጨምረው ተናግረዋል። የሥራ ስንብት ደብዳቤው ከመድረሱ በፊት ውይይቶች እና ግምገማዎች እንዳልነበሩ የሚያስታውሱት ብ/ጄኔራል ከማል በስንብት ደብዳቤው ላይ የክልሉ ፕሬዝዳንት ለማ መገርሳ ፊርማ እንዳረፈበት ያስረዳሉ። • ከጄኔራሎቹ ሹመት ጀርባ?ብርጋዴር ጄኔራል ከማል የክልሉ መንግሥት ከዚህ ውሳኔ ሊደርስ እንደሚችል ቀድመው ይገምቱ እንደነበር ተናግረዋል። ለዚህ ግምታቸውም ሁለት ምክንያቶች እንዳሏቸው የሚገልጹት ብ/ጀ ከማል ""በአስተዳደሩ ውስጥ የፓርቲ እና የመንግሥት ሥራ የሚሰሩበት መንገድ በእኔ ፓርቲም ሆነ በግል እምነቴ ተቀባይነት የለውም። በመንግሥት የዕለት ተዕለት ሥራ ላይ ፓርቲ ጣልቃ መግባት አለበት ብለን አናምንም"" ሲሉ አንደኛውን ምክንያታቸውን አስቀምጠዋል።   አክለውም ሁለተኛውን ምክንያት ሲጠቅሱ "" መለስ ብዬ ሳስበው የፖለቲካ ተቀባይነት ለማግኘት ሲባል እኔ ወደ ስልጣን እንድመጣ የተደረገው ውሳኔ አመራሩን ጥያቄ ውስጥ የጣለው ይመስለኛል'' ሲሉ ይናገራሉ። • የኦነግና የኦዴፓ እርቀ ሰላም   ብ/ጄኔራል ከማል ገልቹ ከ13 ዓመታት በኋላ የጠቅላይ ሚንስትሩን የሰላም ጥሪ ተከትለው ከኤርትራ ባለፈው ዓመት ወደ ሃገር መግባታቸው ይታወሳል። ከዚያም ጥቅምት ወር ላይ ነበር የክልሉ የአስተዳደርና የጸጥታ ቢሮ ኃላፊ ሆነው የተሾሙት። ብ/ጄኔራሉ ክልሉን ያሚያስተዳድረው የኦሮሞ ዲሞክራቲ ፓርቲ (ኦዲፓ) አባል አለመሆናቸው እና እራሳቸው የሚመሩት ፓርቲ መኖሩ ሹመታቸው በርካቶችን አስገርሞ ነበር።  ብ/ጄኔራሉ በሥራ ቆይታቸው በቢሮው የሰው ኃይል ስምሪት እና ቁጥጥር ላይ ገዢው የኦሮሞ ዲሞክራቲ ፓርቲ (ኦዲፓ) የበላይነት አለ ሲሉም ይወቅሳሉ። በጉዳዩ ላይ የክልሉ መንግሥትም ሆነ ኦዲፓ ለማግኘት ያደረግነው ጥረት አልተሳካም። • ኦዲፒ 'በፌዴራሊዝም አልደራደርም' ሲል ምን ማለቱ ነው?ብ/ጄኔራል ከማል ገልቹ የሚመሩት የኦሮሚያ አንድነት እና ነጻነት ግንባር እና የኦሮሞ ዲሞክራቲ ፓርቲ (ኦዲፓ) 'እስከ ሽግግሩ ድረስ' አብሮ ለመስራት ከስምምነት መድረሳቸው ይታወሳል። ስለሁለቱ ፓርቲዎች ስምምነት ሲናገሩ ''በሃሳብ ደረጃ ተስማማን እንጂ በጽሑፍ የተቀመጠ ነገር የለም'' ሲሉ ብ/ጄኔራል ይናገራሉ። የብ/ጄኔራሉ ፓርቲ ወደ ሰላማዊ የፖለቲካ ትግል ከተሸጋገር በኋላ ስያሜውን ወደ የኦሮሚያ ብሄራዊ ፓርቲ ቀይሯል። 
",https://www.bbc.com/amharic/news-47797549
8,የ737-8 ማክስ መከስከስ ለቦይንግ ምን ማለት ነው?,5 ኤፕረል 2019,"



Image copyright
Jonathan Druion

በአቪዬሽን ዓለም ሃያል የሆነው ቦይንግ ከባድ ቀውስ ውስጥ ይገኛል።ቦይንግ 737-8 ማክስ አውሮፕላኑ ላይ ያሻሻለው ሲስተም ለኢትዮጵያ አየር መንገድ አውሮፕላኑ አደጋ ምክንያት መሆኑን የሚያሳየው የመጀመሪያ ደረጃ ሪፖርት በመርማሪዎች ከተረጋገጠ ነገሩ ለቦይንግ ትልቅ ፈተና ይሆናል።• ጄፍ ቤዞስ በ35 ቢሊዮን ዶላር ክፍያ ትዳሩን ለማፍረስ ተስማማየዚህኛው አውሮፕላን አደጋ መንስኤ ከአምስት ወራት በፊት ከተከሰከሰው ከላየን አየር መንገዱ ማክስ አውሮፕላን ጋር እየተመሳሰለ መሆኑ ደግሞ በቦይንግ ላይ ነገሮችን ይበልጥ ያከብዳል።የሁለቱ ማክስ አውሮፕላኖች አደጋ ምርመራ ሳይጠናቀቅ ገና የቦይንግ ችግሮች አንድ አንድ እያሉ እተደራረቡ ነው።ችግሩ ያለው የት ነው?የአውሮፕላኑን አፍንጫ ወደ ታች በመድፋት የአደጋው ምክንያት ሆኗል እየተባለ ያለው ቦይንግ በአውሮፕላኑ ላይ ያሻሻለው ስርዓት ነው።ይህ ስርዓት የሚሰራው በማክስ አውሮፕላኖች ከፊት ለፊት በአንድ በኩል ከሚገኝ ምልክት ሰጭ (ሴንሰር) በሚያገኘው መረጃ ላይ ተመስርቶ ነው።የላየኑ አየር መንገድ አውሮፕላንም በዚህ መልኩ በሄደ የተሳሳተ መረጃ አፍንጫው ወደ ታች እየተደፋ በተነሳ በጥቂት ደቂቃዎች መከስከሱ ተገልጿል።


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 ጥቁሩ ሳጥን፤ በአውሮፕላኖች ላይ የሚደርስ አደጋን ለሚደረግ ምርመራ ጠቃሚ መረጃን የሚይዝ ኤሌክትሮኒክ መሣሪያ ነው።
እስከ አሁን ማስረጃዎች እንደሚያሳዩት የኢትዮጵያ አየር መንገዱ አውሮፕላን አደጋም በተመሳሳይ ምክንያት የደረሰ ነው።በተነሱ በደቂቃዎች ውስጥ የተከሰከሱት የላየንና የኢትዮጵያ አየር መንገድ አውሮፕላኖች አፍንጫ በተደጋጋሚ ከቁጥጥር ውጭ ወደ ታች ሲል እንደነበር መረጃዎች ያሳያሉ። የሁለቱም አውሮፕላኖች አብራሪዎች አውሮፕላኑን ቀና ለማድረግ ቦይንግ ያስቀመጠውን መመሪያ ቢተገብሩም አውሮፕላኖቹን መታደግ አልቻሉም።የቦይንግ 737 የቴክኒክ መመሪያ አዘጋጅ የሆኑት ካፒቴን ብራዲ በሁለቱ አውሮፕላኖች አደጋ ዙሪያ እያጠነጠነ ያለው ነገርና ውዝግብ ሊታዩ የሚገባቸው ዝርዝር ጉዳዮች መኖራቸውን ያመለክታል ይላሉ።ዝርዝር ጉዳዮች የሚሏቸው የአውሮፕላኑ የበረራ ብቃት፣ የአደጋ ተጋላጭነት፣ ቁጥጥር፣ አጠቃለይ ስልጠና፣ የፓይለቶች ማሰልጠኛ መመሪያ የመሰሉትን ያካትታል።የቦይንግ ቀጣይ የህግ ፈተናዎች?በአሁኑ ወቅት ቦይንግ ላይ የተለያዩ ምርመራዎች እየተካሄዱ ሲሆን ሁለት ክሶችም ተመስርተውበታል። ሌሎች ክሶችም ይቀጥላሉ ተብሎ ይገመታል።የመጀመሪያው ክስ የተመሰረተው በተደጋጋሚ ለአሜሪካ ፕሬዘዳንትነት በተወዳደሩትና በአደጋው የ24 ዓመት የቅርብ ዘመዳቸውን ባጡት ራልፍ ናደር ነው።• ኬንያውያን የኢትዮጵያ አየር መንገድንና ቦይንግን ሊከሱ ነው ባለፈው ሳምንት ደግሞ ከመንገደኞች ውስጥ አንዱ የነበረው ሩዋንዳዊ ጃክሰን ሙሶኑ ቤተሰቦች በችካጎ ቦይንግ ላይ ክስ መስርተዋል።የክሱ ጭብጥም ቦይንግ ያሻሻለው ስርዓት እንከን ያለው መሆኑን ያስቀምጣል።ቦይንግ ምን እያደረገ ነው?ቦይንግ መጀመሪያ ለማክስ አውሮፕላን እንዲሁም አውሮፕላኑ ላይ ላደረገው ማሻሻያ ያገኘው ሰርተፍኬት ላይ ምርመራ ይከፈታል።የቀድሞ የቦይንግ የሙከራ አብራሪ በሺህ የሚቆጠሩ የሙከራ የበረራ ሰዓታትን የሚመለከቱ መረጃዎች ዳግም እንደሚመረመሩ ተናግሯል።አደጋውን ተከትሎ ቦይንግ 737-8 ማክስ አውሮፕላኑ ላይ ተጨማሪ አደጋ አስጠንቃቂ ስርዓቶችን እንደሚጨምርና የፓይለቶች ስልጠና መመሪያውንም እንደሚያሻሽል አስታውቋል።ነገር ግን ይህኛው የቦይንግ ማሻሻያ የሚመለከታቸውን የአቪዬሽን ተቆጣጣሪ አካላት ይሁንታ በቀላሉ የሚያገኝ አይሆንም። እንደ አውሮፓ አቪዬሽን  ደህንነት ኤጀንሲ ያሉ ከአሜሪካ ውጭ ያሉ ተቆጣጣሪ አካላትም ነገሩን በንቃት የሚከታተሉት ሲሆን በነገሮች እርግጠኛ ሳይሆኑ ማክስ ዳግም በአውሮፓ የአየር ክልል እንዲበር ሊፈቅዱ አይችሉም።ቦይንግ ምን ያህል ይከስራል?በመቶዎች የሚቆጠሩ ማክስ አውሮፕላኖቹ እንዳይበሩ የታገዱበት፣ በሺዎች የሚቆጠሩ ማክስ አውሮፕላኖቹ ግዥ ውሎቹ ውሃ የበላቸው ቦይንግ ያጋጠመው የገበያ ቀውስ ገና ተጀመረ እንጂ አላለቀም።ማክስ አውሮፕላኖቻቸው እንዳይበሩ የታገዱባቸው አየር መንገዶች ከቦይንግ ካሳ መፈለጋቸው አይቀሬ ነው።• አውሮፕላኑ 'ከቁጥጥር ውጪ ሆኖ ነበር'እገዳው ፀንቶ የሚቆይ ከሆነ የቦይንግ እዳ እየናረ መሄዱንም ይቀጥላል። ቢሆንም ግን ቦይንግ የገንዘብ ሃያል ነው። የቀድሞ የቦይንግ በረራ ኢንጅነር ፒተር ሊሜ አሁን ከፊቱ የተጋረጠው ኪሳራ ቦይንግን ክፉኛ በሚባል ደረጃ የሚጎዳው እንዳልሆነ ይናገራሉ።የኩባንያውን መልካም ስም እንደሚያበላሸው ግን ያምናሉ። ዳግም ማክስ አውሮፕላንን አየር ላይ መመለስም ቀላል እንደማይሆን ይገልፃሉ።በአቪዬሽን አለም ቁልፉ ነገር ደህንነት በመሆኑ ""አሁን ተቆጣጣሪዎቹን በእርግጠኝነት ምን እንደሚያሳምናቸው አይታወቅም"" ብለዋል።ቦይንግም ደህንነት ሁሌም ትኩረት የሚያደርግበት ቀዳሚ ነገር እንደሆነ በተደጋጋሚ ተናግሯል።
",https://www.bbc.com/amharic/news-47819867
9,ኒፕሲ ሐስልን እንደገደለ የተጠረጠረው ግለሰብ በቁጥጥር ሥር ዋለ,3 ኤፕረል 2019,"



Image copyright
David Crotty


አጭር የምስል መግለጫ

                    የራፐሩ 'ቪክተሪ ላፕ'' አልበም ለዘንድሮው የግራሚ ሽልማት እጩ ነበር።
                

በአባቱ ኤርትራዊ የሆነው እና የግራሚ እጩው ራፐር ኤርምያስ አስገዶም (ኒፕሲ ሐስልን) ሳይገድል አይቀርም ተብሎ የተጠረጠረው ግለሰብ በሎስ አንጀለስ በቁጥጥር ሥር መዋሉን ባለስልጣናት አስታወቁ። የ29 ዓመቱ ዓመቱ ኤሪክ ሆልደር የሚባለው ተጠርጣሪ ግድያው ከተፈጸመበት ቦታ ቆሞ ሲጠብቀው በነበረው መኪና ከአካባቢው ከተሰወረ በኋላ በቁጥጥር እስከሚውልበት ሰዓት ድረስ ተደብቆ እንደቆየ የሎስ አንጀለስ ፖሊስ አሳታውቋል። ኒፕሲ ወይም ኤርምያስ ባሳለፍነው እሁድ ከልብስ መሸጫው አቅራቢያ በጥይት ተመትቶ መገደሉ ይታወሳል። • አባቱ ኤርትራዊ የሆነው የግራሚ እጩ ራፐር ተገደለ• የዐቢይ ለውጥ፡ በመስቀለኛ መንገድ ላይ?• በወሲብ ፊልሞች ሱሰኛ የሆኑ ወጣት ሴቶችመርማሪ ፖሊሶች የግድያው መንስዔ በገዳይ እና በሟች መካከል የነበረ ''ግላዊ ጉዳይ'' እንደሆነ እምነት አድሮባቸዋል። የሎስ አንጀለስ ፖሊስ አዛዥ ማይክል ሞር ለጋዜጠኞች ሲናገሩ ተኩስ ከመከፍቱ በፊት ተጠርጣሪ እና ራፐሩ ድምጻቸውን ከፍ አድርገው ሲጨቃጨቁ ነበር። የፖሊስ አዛዡ እንደሚሉት ከሆነ ከጭቅጭቁ በኋላ ተጠርጣሪው ስፍራውን ለቅቆ ከሄደ በኋላ የጦር መሳሪያ ይዞ እንደተመለሰ እና ተኩስ እንደከፈተ ተናግረዋል። ከአካባቢው የተገኘ ተንቀሳቃሽ ምስል ጥቁር ቲ-ሸርት የለበሰ ሰው ሶስት ጊዜ ከተኮሰ በኋላ በመኪና ከአካባቢው ሲሰወር ያሳያል። በተከፈተው ተኩስ ሁለት ሌሎች ሰዎች ጉዳት አጋጥሟቸዋል።


Skip Twitter post  by @LAPDHQ

Eric Holder, the suspected killer of Nipsey Hussle, has been arrested and is in police custody. Thank you to both our community for the heightened awareness/vigilance, and our partners at @LASDHQ. pic.twitter.com/0zujy89Yfm— LAPD HQ (@LAPDHQ) 2 ኤፕሪል 2019

End of Twitter post  by @LAPDHQ







ትናንት ለኒፕሲ ጸሎት እየተደረገለት ሳለ አንድ ግለሰብ የጦር መሳሪያ በማውጣት ቁጣውን ሲያሰማ ሌላው መሳሪያውን ሊያስጥለው ሲሞክር በተፈጠረ ግርግር እና መረጋገጥ 19 ሰዎች ለጉዳት ተዳርገዋል። ፖሊስ እንደሚለው ከሆነ ሁለቱ ከፍተኛ ጉዳት ደርሶባቸዋል። 




አጭር የምስል መግለጫ

                    ለኒፕሲ የተደረገው የጸሎት ሥነ ሥርዓት
                

የራፐሩ 'ቪክተሪ ላፕ'' አልበም ለዘንድሮው የግራሚ ሽልማት እጩ ነበር። የራፐሩ ትክክለኛ ስም ኤርሚያስ ዴቪድሰን አሰገዶም ሲሆን እድገቱ ደቡባዊ ሎስ አንጀለስ ውስጥ ሆኖ በአፍላ እድሜው 'ሮሊን ሲክስቲስ' የሚሰኝ የውንብድና ቡድን አባል ነበር። ከዚያም ከውንብድና ቡድኖች በማራቅ በተለያዩ የማህበረሰብ አቀፍ ስራዎችና በኪነጥበብ  ስራዎች ላይ በመሳተፍ ይታወቃል።""ያደኩት በውንብድና ቡድኖች ውስጥ ነው"" ሲል ለሎስ አንጀለስ ታይምስ በአንድ ወቅት ቃለ መጠይቅ ሰጥቶ ነበር  አክሎም ""... ሞት፣ ግድያ የየዕለት ትዕይንቶቻችን ነበሩ። በጦርነት ቀጠና ውስጥ እንደመኖር ነው፤ ከዚህ መንደር ሰዎች ሲሞቱ ከቁብ አይቆጠርም ነበር"" ብሏል።ኤርሚያስ ከመገደሉ በፊት በነበረ አንድ እሁድ ""አምርሮ የሚጠላህ ሲኖር መባረክ ነው"" በማለት በቲውተር ገፁ ላይ አስፍሯል።
",https://www.bbc.com/amharic/news-47797138
10,በአፋር ክልል በተፈጸመ ጥቃት የሰው ህይወት መጥፋቱ ተሰማ,4 ኤፕረል 2019,"



Image copyright
Facebook

መጋቢት ሰኞ 16 እና መጋቢት ማክሰኞ 17 በአፋር ክልል አፋምቦ ወረዳ ከጎረቤት ሀገራት መጡ የተባሉ ታጣቂዎች ጥቃት አደረሱ። ጥቃቱ የተፈፀመው ከሶማሌ ላንድ እና ከጅቡቲ አዋሳኝ አካባቢዎች በኩል በገቡ ኃይሎች መሆኑን የክልሉ ኮሙኑኬሽን ኃላፊ አቶ አህመድ ኻሌይታ ለቢቢሲ ተናግረዋል። የሎጊያ ነዋሪ የሆኑት አቶ አብዱ አሊ መሀመድ  ይህ ጥቃት ከአሳይታ 80 ኪሎ ሜትር ርቀት ላይ በምትገኝ አዋሳኝ ቀበሌ ላይ እንደተፈፀመ አረጋግጠዋል። አክለውም ጥቃት አድራሾች በተለያየ ጊዜ ገዳማይቱና እንዱፎ በሚባል አካባቢ ገብተው እንደነበር ያስረደሉ።በአካባቢው መከላከያ መኖሩን የሚያስታውሱት አቶ አብዱ ከሁለት ወር በፊት እንዱፎ ላይ የአፋር ባንዲራን አውርደው ማቃጠላቸውን እና በአካባቢው በነበረ የፀጥታ ኃይል ላይ ጥቃት መፈፀማቸውን አስታውሰዋል። • የአዲስ አበባ ባለአደራ ምክርቤት መግለጫ ምን ይላል?ከዚህ በኋላም በተለያዩ የድንበር አዋሳኝ አካባቢዎች ላይ ጥቃት እንደሚፈፀም ተናግረው፤ በአካባቢው በገዳማይቱ እስከ ሀርጌሳ የሚያገናኝ የኮንትሮባንድ መንገድ መኖሩን አንስተው ገዳማይቱ በኮንትሮባንድ ንግድ እንደ ቶጎጫሌ እጅግ በጣም ታዋቂ መሆኗን ይናገራሉ። ይህ የኮንትሮባንድ ንግድ በአደባባይ የሚካሄድ ሲሆን ውስጥ ለውስጥ የሚያገናኙ የኮንትሮባንድ መንገዶች መኖራቸው የአካባቢውን አርብቶ አደር ለጥቃት ማጋለጡን ለቢቢሲ አስረድተዋል።እነዚህ ጥቃት አድራሾች መጋቢት 16 ሰኞ እለት ጀምረው በስፍራው እንደቆዩ መስማታቸውን አስታውሰው ድንገት ግመል የሚፈልጉ ሰዎች ወደ ስፍራው ሲሄዱ ጥቃት መክፈታቸውንና አንድ ሰው መሞቱን እንዲሁም አንድ ሰው ደግሞ መቁሰሉን አረጋግጠዋል። ከዚያ በኋላ በታጣቂዎቹና በአርብቶ አደሮቹ መካከል የተኩስ ልውውጥ መቀጠሉን በነጋታው ማክሰኞም ታጣቂዎቹ ስፍራውን ለቀው መሸሻቸውን ያስረዳሉ። • ብ/ጄኔራል ከማል ገልቹ ከስልጣናቸው ተነሱየክልሉ የፀጥታና የደህንነት ቢሮ ኃላፊው አቶ አህመድ ሱልጣን የደረሰውን ጥቃትና የጠፋውን የሰው ህይወት አረጋግጠው የተፈጠረውን ሁኔታ ሲያስረዱ፤ በዱብቲ ወረዳ ገዊሊ በሚባል ስፍራ በወቅቱ ፍየል ለመጠበቅ ከአካባቢያቸው ወጣ ብለው የነበሩ ሰዎች ላይ ጥቃት መሰንዘሩንና በኋላም የአካባቢው ማህበረሰብ ጥቃቱን ለመከላከል ተኩስ መክፈቱን ታጠቂዎቹም መኪናቸውን ይዘው መሸሻቸውን አስረድተዋል።ግጭቱ የተከሰተው በዱብቲና አሳይታ ወረዳ ወደ ውስጥ ገባ ብሎ መሆኑን የገለፁት ኃላፊው አራት የታጠቂዎቹ ተሽከርካሪዎች ማምለጣቸውን ነገር ግን አንድ የጭነት መኪና መያዙን አስረድተዋል። በአካባቢው የኮንትሮባንድ ነጋዴዎች የሚጠቀሙበት ከጅቡቲ እንደፎ፣ ገደማይቱና አዳይቱ የሚወስድ መንገድ መኖሩን ያረጋገጡት ኃላፊው በአካባቢው ይህ ጥቃት ሲደርስ መንገድና የስልክ ኔትወርክ ባለመኖሩ ዘግይተው መስማታቸውን ያስረዳሉ። በአካባቢው የጦር መሳሪያን ጨምሮ  ከፍተኛ የኮንትሮባንድ ንግድ አንደሚካሄድ መረጃው እንዳላቸውም ለቢቢሲ አረጋግጠዋል። • የኒፕሲ ሐስል ግድያ ተጠርጣሪ በቁጥጥር ሥር ዋለእነዚህ ቡድኖች የአፋር አርብቶ አደሮች ላይ ተዘጋጅተው ጥቃት ለማድረስ የመጡ ይመስላል የሚሉት አቶ አህመድ፤ ጥቃት አድራሾቹ የሚመገቡትን ሩዝና ስኳር፣ የሚጠጡትን ውሃ እንዲሁም ሲሚንቶና ቆርቆሮ ይዘው መምጣታቸውን ገልፀዋል። አክለውም ጥቃት ፈጻሚዎቹ ጥይት ይዘውባቸው የነበሩ ካርቶኖች በስፍራው መያዛቸውንም አረጋግጠዋል።""ታጣቂዎቹ ካምፕ ለመመስረት የመጡ ይመስላሉ"" ያሉት የክልሉ የፀጥታና የደህንነት ቢሮ ኃላፊ፤ አሁን በቁጥጥር ስር የዋለው መኪና ሁለት ሰሌዳዎችን መጠቀሙን ያስረዳሉ። ከፊት የለጠፈው ሦስት ቁጥር ኢቲ የሀገራችን ሲሆን በጀርባ በኩል ደግሞ የሶማሌ ላንድ ሰሌዳ እንዳለው ተናግረዋል።  የክልሉ ኮሙኑኬሽንም ሆነ የፀጥታ እና ደህንነት ኃላፊዎች እንደሚናገሩት ጥቃቱ በተደራጁ ቡድኖች የተፈመ መሆኑን የሚያሳዩ ሌሎች የተገኙ መረጃዎች አሉ። የአልሸባብ ባንዲራ፣ የፊት መሸፈኛ ጭምብል፣ የሶማሌ ላንድ ሰሌዳ ቁጥር እና የ ጅቡቲ መታወቂያ በማለት ያብራራሉ።  • ሕዝብ ስለመሪው ምን እንደሚያስብ እንዴት እንወቅ? የደህንነትና የፀጥታ ኃላፊው አክለውም ከዚህ ጥቃት ጋር ተያይዞ በአሳይታ ከተማ ይኖር የነበረ አንድ የጅቡቲ ዜግነት ያለው ሰው በቁጥጥር ስር መዋሉንም ተናግረዋል።ይህ በድንበር አካባቢ ባሉ የአርብቶ አደሮች መካከል የሚደረግ የተለመደ ግጭት ላለመሆኑ መረጃ እንዳላቸው የተጠየቁት የክልሉ የደህንነት ኃላፊ፤ አካባቢው ከዚህ ቀደም ተመሳሳይ ጥቃቶች ማስተናገዱን አስታውሰው በፊት አርብቶ አደሮች በግጦሽና በውሃ ፍለጋ ቢጋጩም በመኪና መጥተው ስንቅ አደራጅተው እንዳልሆነ በማስታወስ ""አሁኑ ግን የአልሸባብ ባንዲራ መገኘቱ፣ የሚጠቀሙት መሳሪያ እና የሚፈጽሙት ጥቃት ግጭቱ በአርብቶ አደር መካከል የሚደረግ እንዳልሆነ ያሳያል"" ብለዋል። በጉዳዩ ላይ የሃገር መከላከያ ሠራዊት ባለስልጣናትን ለማነጋገር ያደረግነው ጥረት አልተሳካም። 
",https://www.bbc.com/amharic/47797190
