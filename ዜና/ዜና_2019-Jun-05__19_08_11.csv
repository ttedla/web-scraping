ደረጃ,ርዕስ,ቀን,ዜና,ድረ-ገጽ
1,''ወደ ኢትዮጵያ የምናደርገውን ጉዞ አንሰርዝም'',4 ጁን 2019,"



Image copyright
NurPhoto

ትናንት ከ120 በላይ የኦርቶዶክስ ማህበራት ስብስብ የሆነው ሰልስቱ ምእት የማህበራት ህብረት በቅርቡ የተመሳሳይ ጾታ አፍቃሪያን በኢትዮጵያ ሊያደርጉ ያሰቡትን ጉብኝት በማስመልከት የተቃውሞ ድምጹን ለማሰማት ጋዜጣዊ መግለጫ ሰጥቷል። በሌላ በኩል የጉብኝቱ አዘጋጅ በኢትዮጵያ የምናደርገውን ጉዞ አንሰርዝም እያሉ ነው። የማህበራት ህብረቱ ሊቀመንበር የሆኑት ሊቀ ትጉሃን ደረጀ ነጋሽ ለቢቢሲ እንደገለፁት ''ቶቶ የሚባል አስጎብኚ ድርጅት በቅዱስ ላሊበላ እና ሌሎች መዳረሻዎች ላይ መጥተው ታሪካዊ አሻራችንን እናሳርፋለን የሚሉትን በመቃወም፤ መንግሥት ኃላፊነቱን እንዲወጣ፣ የሃይማኖት አባቶች ለጉዳዩ ትኩረት እንዲሰጡ እና ህዝቡም ጥንቃቄ እንዲያደርግ ነው መግለጫውን መስጠት ያስፈለገን'' ብለዋል። • በቤኒሻንጉል ጉሙዝ ታጣቂዎች አምስት ሰዎች ገደሉ • የቱሉ ፈራ ደጋግ ኢትዮጵያዊ ልቦች• የስዊዝ ፍርድ ቤት ለካስተር ሰሜንያ ፍርድ ሰጠለተመሳሳይ ጾታ አፍቃሪያን የጉብኝት ፕሮግራም በማዘጋጀት የሚታወቀው ቶቶ ቱርስ በኢትዮጵያ ከአራት ወራት በኋላ ለ14 ቀናት የሚዘልቅ የጉብኝት መርኃ ግብር አውጥቶ ጎብኚዎችን እየመዘገበ ይገኛል። በአንድ ሰው 7 ሺህ 900 የአሜሪካን ዶላር የሚጠየቅበት ይህ የጉብኝት ፕሮግራም በሁለት ሳምንት ቆይታው አርባ ምንጭ፣ ደቡብ ኦሞ፣ የጣና ገዳማት፣ ጎንደር፣ ላሊበላ፣ አክሱምን እና ሌሎች የቱሪስት መዳረሻ ስፍራዎችን ለማስጎብኘት መርሃ ግብር ቀርጿል። ሊቀ ትጉሃን ደረጀ የማህበራት ህብረቱ የተመሳሳይ ጾታ አፍቃሪዎቹ ወደ ኢትዮጵያ መምጣት የለባቸውም የተባለበትን ምክንያት ሲያስረዱ፤ ''በሃገሪቱ ህግ ድርጊቱ ወንጀል ነው። ከቀላል እስከ ከፍተኛ እስራት ያስቀጣል። ስለዚህ የኢትዮጵያን ሕግ ተላልፎ መምጣት አይችሉም። ሁለተኛ ድርጊቱ በሃይማኖት የተወገዘ ነው። በባህልም ጸያፍ ነው።'' ብለዋል። ''አርማቸውን ይዘው ላሊበላ ላይ እንገናኝ በማለት የዋጋ ተመን አውጠተው መንቀሳቀሳቸው የድፍረት ድፍረት ነው'' ሲሉም አክለዋል። ይህ ""እኩይ ተግባር"" ከሃገራችን መውጣት አለበት የሚሉት ሊቀ ትጉሃን ደረጀ፤ ''ሕጉ ተሻሽሎ መጥበቅ አለበት። የግብረ-ገብ ትምህርት መሰጠት አለበት"" ብለዋል፤ አክለውም ይህን ጉብኝት ተቃውመን አናቆምም።'' በማለት 'ስለ ኢትዮጵያ ዝም አንልም' የሚባል የተመሳሳይ ጾታ አፍቃሪነትን የሚቃወም ከኦርቶዶክስ፣ እስልምና፣ ካቶሊክ እና ፕሮቴስታንት እምነት ተከታዮች የተውጣጣ ሃገራዊ ማህበር እንደሚቋቋም ጨምረው ተናግረዋል።   


Image copyright
RobinOlimb

የቶቶ አስጎብኚ ድርጅት መስራች እና ባለቤት ዳን ዌር በበኩላቸው ''በተፈጠረው ነገር በጣም አዝኛለሁ። ወደ ኢትዮጵያ የምናደርገውን ጉዞ ግን አንሰርዝም'' ሲሉ ለቢቢሲ አረጋግጠዋል። ''የየትኛውም የሃይማኖት ተከታይ የሆነ ሰው የሚያስፈራው ነገር ያለ አይመስለኝም። የማንንም ሃይማኖት ልንጋፋም ሆነ የራሳችንን አስተሳሰብ በሰዎች ላይ ለመጫን አይደለም ወደ ኢትዮጵያ የምንሄደው። እንዳውም ባህሉን ለማየትና ለመረዳት እንዲሁም ለማድነቅ ነው የምንፈልገው።'' ጉብኝቱን በተመለከተ በማህበራዊ ሚዲያዎች ላይ የተመለከቱት ምላሽ በጣም እንዳሳዘናቸው የሚናገሩት ዳን፤ ""የኢትዮጵያ ባህልና ቱሪዝም መስሪያ ቤት ጉዳዩን በጥንቃቄ እንዲከታተለው ማሳሰብ እፈልጋለሁ"" ብለዋል።የአስጎብኚ ድርጅቱ ባለቤት በተያዘው መርሃ ግብር መሰረት ወደ ኢትዮጵያ የሚያደርጉትን ጉዞ እንደማይሰርዙ አስረግጠው ተናግረዋል። ''ወደ ኢትዮጵያ እንሄዳለን። ነገር ግን አሁንም ቢሆን ለደህንነታችን እንሰጋለን'' ይላሉ።•  ""ደላላው ወደ ቤቱ ወሰደኝ፤ በዚያው ቀን አስገድዶ ደፈረኝ""ዳን ጉዳዩን ለአሜሪካ የውጪ ጉዳይ መስሪያ ቤት እንደሚያሳውቁ፤ በተጨማሪም ስለ ጉብኝቱ ግዙፍ የዜና ተቋማት እንዲያውቁ እናደርጋለን ይላሉ። ''ወደ ኢትዮጵያ ስንሄድ አደጋ ቢደርስብን ዓለም በሙሉ ይመለከተዋል። በዚህም የኢትዮጵያ የቱሪዝም ዘርፍ እና ሃይማኖት መጥፎ ስም እንዳይሰጠው መጠንቀቅ አለባቸው።'' ሲሉም መልዕክት አስተላልፈዋል። በጉዳዩ ላይ የባህልና ቱሪዝም መስሪያ ቤት አስተያየት ማካተት አልቻልንም። 
",https://www.bbc.com/amharic/news-48500959
2,በአክሱም ዩኒቨርስቲ አንድ ተማሪ ሲሞት በርካቶች ቆሰሉ,5 ጁን 2019,"




በአክሱም ዩኒቨርስቲ በተማሪዎች መካከል የተከሰተን ግጭት ተከትሎ አንድ ተማሪ ሲገደል በርካታ ተማሪዎች ደግሞ የመቁሰል ጉዳት ደረሰባቸው። ስለክስተቱ ከዩኒቨርስቲው አመራር መረጃ ለማግኘት ያደረግነው ሙከራ ባይሳካም ስማቸው እንዳይጠቀስ የፈለጉ አንድ የአክሱም ከፍተኛ ሆስፒታል ሰራተኛ አንድ ተማሪ እንደሞተ ለቢቢሲ አረጋግጠዋል። • በደብረማርቆስ ዩኒቨርስቲ በተቀሰቀሰ ረብሻ የአንድ ተማሪ ህይወት አለፈጨምረውም በርካታ ጉዳት የደረሰባቸው ተማሪዎች የህክምና አገልግሎት ለማግኘት ወደ ሆስፒታሉ መምጣታቸውንም ባለሙያው ተናግረዋል። ትናንት ከክስተቱ ቀደም ባለፈው ሳምንት በደብረ ማርቆስ ዩኒቨርሲቲ የተከሰተውን ድርጊት በመቃወም ተማሪዎች በከተማው ውስጥ ሰልፍ ያደረጉ ሲሆን ፖሊስም ሰልፉን ለመበተን አስለቃሽ ጭስ መጠቀሙም ተነግሯል። ግርግሩና ጥቃቱ ተከስቶ ተማሪው የተገደለውና በሌሎች ላይ ጉዳት የደረሰው ከዚህ በኋላ መሆኑን የአይን እማኞች ለቢቢሲ ተናግረዋል። • ዩኒቨርሲቲ ብሎ ለመጥራት የሚያስቸግሩ ""ዩኒቨርሲቲዎች""በዚህ ድርጊት ውስጥ ተሳትፈዋል የተባሉ ተማሪዎች ፖሊስ በቁጥጥር ስር ለማዋል ጥረት ላይ መሆኑን የትግራይ ብሔራዊ ክልላዊ መንግሥት ትናንት አመሻሽ ላይ ባወጣው መግለጫ በተማሪው ሞት ጥልቅ ሐዘን በክልሉ ሕዝብና በመንግሥት ስም ገልጿል። የክልሉ መንግሥት በመግለጫው ድርጊቱን አስነዋሪ ሲል የገለጸው ሲሆን፤ ግድያውን ጥብቆው እንደሚኮንነውና ፈጻሚዎቹን ወደ ህግ ለማቅረብ እየተደረገ ላለው ጥረት አስፈላጊውን ሁሉ እንደሚያደርግ አስታውቋል።
",https://www.bbc.com/amharic/news-48524408
3,የሱዳን ተቃውሞ፡ የሟቾች ቁጥር 60 መድረሱን ተቃዋሚዎች እያስታወቁ ነው,5 ጁን 2019,"



Image copyright
Getty Images

የተቃዋሚ ዶክተሮች ስብስብ የሆነ አንድ ማሕበር በሱዳን ተቃውሞ የሞቱ ሰዎቸ ቁጥር 60 መድረሱን አስታውቋል።ከሰኞ ጀምሮ ተቃውሞ እንደ አዲስ የበረታባት ካርቱም የሰላም እንቅልፍ ሳታሸልብ ሁለት ቀን ኦልፏታል።ጊዜያዊው ወታደራዊ መንግሥት ሥልጣን ለሲቪል ያስረክብ ያሉ ተቃዋሚዎች ጋር ግጭት ውስጥ የገባው ነውጠኛው የፓርላማ ጥበቃ ቡድን የሰው ሕይወት አጥፍቷል ሲሉ ተቃዋሚዎች ይወነጅላሉ። የፓርላማ ጥበቃ ቡድኑ ዓለም አቀፍ ጫና የበረታበት ይመስላል። እንግሊዝ እና ጀርመን የተባበሩት መንግሥታት ወታደራዊው ጊዜያዊ መንግሥት መፍትሄ ያበጅ ዘንድ ተማፅነዋል፤ ቻይና እና ሩስያ በሱዳን ጉዳይ እያሤሩ ነው ሲሉም ወቅሰዋል።• የሰሀራ በረሐን በክራች ያቋረጡት ስደተኞች • በደቡብ ሱዳን የምሽት ክለቦች ታገዱ የሱዳን መከላከያ ኃይል ዋና መሥሪያ ቤት ደጃፍ ሲደረግ የነበረው የመቀመጥ አድማ ለወራት የዘለቀ ቢሆንም ዕለተ ሰኞ የሆነው ግን ተቃዋሚዎች ያልጠበቁት ነበር። የሱዳን ልዩ ኃይል በአስለቃሽ ጋዝ በመታገዝ ሰልፈኞችን ይበታትን ያዘ። ሰዳናውያን በአል-ባሽር ዘመን ጃንጃዊድ በሚል ስያሜ የሚታወቀው ልዩ ኃይሉ ሰላማዊ ዜጎች ላይ የተጠና እርምጃ ወስዷል ሲሉ ይከሳሉ።  ጊዜያዊው ወታደራዊ አገዛዝ በዘጠኝ ወራት ጊዜ ውስጥ ምርጫ ይካሄዳል የሚል መግለጫ ቢያወጣም ሱዳናውያን የአል-በሽር ሽታ ያልለቀቃቸውን ሰዎች ለማፅዳት ረዘም ያለ ጊዜ ያሻል ሲሉ ይሞግታሉ።  ወታደራዊው መንግሥት እና የነፃነትና የለውጥ ኃይል የተሰኘው ተቃዋሚ ቡድን ደርሰውት የነበረውን ስምምነት ጊዜያዊው አስተዳደር አፍርሶታል ይላል የቢቢሲ አፍሪቃው ተንታኝ ፈርጋል ኪን። •አሜሪካ፡ የመድኃኒት ዋጋ ሰማይ የደረሰባት ሃገርአክሎም ወታደራዊው መንግሥት ከዓለም አቀፉ ማሕበረሰብ ብርቱ ጫና እየደረሰበት አይደለም ባይ ነው ተንታኙ። በዚህ የክፍፍል ዘመን ጫና ሁሉም ተባብረው ጫና ያደርሳሉ ማለት ዘበት ነው ይላል ኪን።ወጣም ወረደ ሱዳናውያን የረመዳን ፆምን ከሚቃጠል ጎማ በሚወጣ ጭሥ ታጅበው፤ ሠላም እንደራቃቸው አሳልፈዋል፤ ፆሙንም የፈቱት አደባባይ ላይ ሆነው ነው። ማሕበራዊ ድር አምባዎች ላይ የሚለቀቁ ምስሎች የሱዳን ወታደሮች መንገዶችን እንደተቆጣጠሩት የሚያሳዩ ናቸው። ጥርስ አልባ እንበሳ እየተባለ የሚታማው የተመባበሩት መንግሥታት ወታደራዊው መንግሥት መፍትሄ እንዲያበጅ ከመማፀን ወደኋላ አላለም። • በተቃውሞ እየተናጠች ባለችው ሱዳን ምርጫ እንዲካሄድ ጥሪ ቀረበ
",https://www.bbc.com/amharic/48523528
4,የኬንያ ፖሊስ የልጇን አፍ የሰፋችውን እናት እያደነ ነው,5 ጁን 2019,"



Image copyright
AFP Contributor

የኬንያ ፖሊስ የልጇን ከንፈሮች አጋጥማ የሰፋችውን እናት እየፈለገ እንደሆነ አንድ የመንግሥት ኃላፊ ለቢቢሲ ገልፀዋል። የናኩሩ ግዛት ኮሚሽነር ጁሊየስ ንያጋ እንደገለፁት የተሰፋው ህፃን የአንደኛ ደረጃ ትምህርት ቤት ተማሪ ነው። ኮሚሽነሩ አስገራሚው ሁኔታ እንዴት እንደተፈፀመ ሲናገሩም አንድ መምህር ህፃኑን እርሳስና ላጲስ እናቱን እንዲያስገዛ ትእዛዝ ይሰጡታል። •ኬንያ ሳንቲሞቿ ላይ የነበሩ መሪዎችን በእንስሳት ቀየረች   •ኬንያ ሳተላይት ልታመጥቅ ነው  •ስደተኞችን የረዳው ኢማም ዘብጥያ ወረደልጁም እናቱን በጠየቀበት ወቅት መምህሩ ራሱ ይግዛልህ የሚል ምላሽ በመስጠቷ ተማሪውም የተባለውን ሄዶ ለትምህርት ቤቱ እንደተናገረ ይኼው ኮሚሽነሩ ገልፀዋል።ትምህርት ቤቱም ወላጅ እናቱን ጠርቶ ስለ ጉዳዩ ሲጠይቅ አላልኩም ብላ ከመካዷ በተጨማሪ በቀጣይነት የወሰደችው እርምጃ የልጆቿን ከንፈሮች አገጣጥማ መስፋትን እንደሆነ ኮሚሽነር ጁሊየስ ገልፀዋል። 
",https://www.bbc.com/amharic/48523608
5,የኢትዮጵያ ፕሪሚዬር ሊግ የሰሞኑ ውጥንቅጥ መንስዔው ምን ይሆን?,4 ጁን 2019,"



Image copyright
STAFFORD ONDEGO

የኢትዮጵያ ፕሪሚዬር ሊግ ከመቼውም ጊዜ በላይ አጓጊ የሆነ ይመስላል። በቅርቡ ሊጉን የተቀላቀሉት ፋሲል ከነማ እና መቀለ 70 እንደርታ ዋንጫውን ለማንሳት አንገት ለአንገት ተናንቀዋል። ይህ አጓጊነቱ ግን የፕሪሚዬር ሊጉን አስቀያሚ ገፀታ መሸፈን የቻለ አይመስልም። አሁን አሁን በአዲስ አበባም ሆነ የክልል ስታደዬሞች ገብቶ ኳስ መታደም የራስን ደህንነት አደጋ ላይ ከመጣል ጋር ይነፃፀር ጀምሯል። ጨዋነት የጎደላቸው ደጋፊዎች፣ ከዳኛ ጋር ቡጢ የሚገጥሙ ተጨዋቾችና የቡድን አባላት፣ እንዲሁም ኢ-ፍትሐዊ የሆኑ ውሳኔዎች የሊጉ መገለጫ ከሆኑ ሰነባብተዋል።እሁድ ግንቦት 25/2011 ከቀኑ 10 ሰዓት። ብርቅዬው የአዲስ አበባ ስታድዬም ኳስ እንዲጫወቱ ቀጠሮ በተያዘላቸው ኢትዮጵያ ቡና እና መቀለ 70 እንደርታ ደጋፊዎች ጩኸት ደምቋል። • ቢጫና ቀይ ካርዶች እንዴት ወደ እግር ኳስ ሜዳ መጡ? • ያለእድሜ ጋብቻን በእግር ኳስ የምትታገለው ታዳጊ ኳሱ ሊካሄድ 60 ደቂቃ ገደማ ሲቀረው ግን ጨዋታው እንደተሠረዘና ለማክሰኞ እንደተላለፈ በመነገሩ ደጋፊዎች ተበትነው ወደ የመጡበት እንዲሄዱ ሆነ። የኢትዮጵያ እግር ኳስ ፌዴሬሽን የህዝብ ግነኙነት ኃላፊ አቶ ባሕሩ ጥላሁን ጨዋታው እንዲሠረዝ የሆነው ከፌዴራል ፖሊስ በደረሰን ትዕዛዝ መሠረት ነው ይላሉ። «መጀመሪያ ላይ 'ፕሪ ማች' ስብሰባ ነበር 4 ሰዓት ላይ። የሁለቱም ክለብ ደጋፊዎች የት የት እንደሚሆኑ ተነጋገርን። ፕሪ ማቹ ላይ ቡና ኃላፊነት መውሰድ እንቸገራለን የሚል አቋም እንፀባርቆ ነበር። [ከመቀለ ጋር ተያይዞ ከዚህ በፊት የተፈጠረው ነገር መፍትሔ ባለማግኘቱ፤ አሁን ለሚፈጠረው ነገር 'ሪስኩን' አንወስድም] የሚል ነገር ነበር የተቀመጠው። ከዚያ የፀጥታ ኃይሎች በሁሉም አቅጣጫ እንዲከታተሉት ለማድረግ ተወሰነ።»ከዚያስ? «ከዚያ ጨዋታው ሊጀመር አካባቢ የነበረው 'ቫይብ' ሙሉ በሙሉ አስፈሪ ነበር። ምናልባትም የሰው ሕይወት ሊያልፍ ይችላል የሚል ስጋትም ነበር። ፌዴሬሽኑ ጨዋታው ለማድረግ ዝግጁ የነበረ ቢሆንም ከፀጥታ ኃይሎች በፍፁም የሚሆን አይደለም የሚል ሃሳብ መጣ። በዚህ ምክንያት ውድድሩ ተቋረጠ።» ከዚያም ሰኞ ዕለተ ፌዴሬሽኑ ጨዋታው ማክሰኞ 'ለት በአዳማ አበበ ቢቂላ በዝግ እንዲካሄድ መወሰኑን አስታወቀ። ቀጥሎ ደግሞ ወደ ሐሙስ መዛወሩ ተሰማ። «በዓሉ ዕሮብ ይሆናል ብለን ነበር ያሰብነው። አሁን በዓሉ ማክሰኞ ላይ በመዋሉ ወደ ሐሙስ ልናሻግረው ወስነናል።» ይላሉ አቶ ባሕሩ።ይህ ውሳኔ ለቡና የሚዋጥ ሆኖ አልተገኘም። ውሳኔውን በተመለከተ ቅዋሜያቸውን የሚገልፅ መግለጫ የሰጡት የቡና ፕሬዝዳንት መ/አለቃ ፍቃደ ማሞም ቡና አዳማ ድርሽ እንደማይሄድ ተናገሩ። «ደጋግሜ የምነግራችሁ ኢትዮጵያ ቡና ነገ ወደ አዳማ በመሄድ የሚያደርገው ጨዋታ እንደማይኖር ነው። ፌዴሬሽኑ ይህን ውሳኔያችንን የማይቀበል ከሆነ ለክለቡ ህልውና ስንል ጉዳዩን ወደ ፊፋ እና ካስ ይዘነው እንሄዳለን» ብለዋል ፕሬዝደንቱ። ቡና ውሳኔውን በመቃወም ባወጣው መግለጫ ''በእኛ በኩል ምንም ችግር ሳይኖር ጨዋታ ተሠርዟል፣ በሜዳችን ልናደርገው የሚገባ ጨዋታ በገልለተኛ ሜዳ ሆኖብናል፣ መቐለ ላይ የደረሰብን በደል ሳያንስ አሁን ደግሞ ተጨማሪ ወጭ አውጥተን ወደ አዳማ እንድንሄድ መወሰኑ  አግባብ አይደለም'' የሚሉ አንኳር ሃሳቦች አንስቷል። አቶ ባህሩ ማንኛውም ቡድን የፌዴሬሽኑን ውሳኔ የመቃመው መብት ቢኖረውም ፌዴሬሽኑ የአንድን ጨዋታ ጊዜ እና ቦታ የማመቻቸት ኃላፊነት እንዳለበት ያስታውሳሉ። የመቀለ 70 እንደርታ ሥራ አስከያጅ አቶ ሽፈራው ተክለሃይማኖት እሁድ ያጋጠመው ችግር ቀድሞውንም ሊከሰት እንደሚችል ይታወቅ ነበር ይላሉ። «የቡና ደጋፊዎች ማህበርም ችግር ሊያጋጠም ስለሚችል 'ኃላፊነት መውሰድ አልችልም' በሚል ለፌደሬሽኑ በደብዳቤ አሳውቆ ነበር። እኛም በበኩላችን ማሕበሩ በደብዳቤ ከገለጸው ስጋትና እንዲሁም ሌሎች መረጃዎችን መሠረት በማድረግ ጨዋታው ባይቀየር እንኳ በዝግ ሜዳ እንዲካሄድ የሚጠይቅ ደብዳቤ ለፌደሬሽኑ ጽፈናል።»  አቶ ሽፈራው አክለው «ቀን 8 ሰዓት ላይ ስልክ ተደውሎ 'ወደ ሜዳ እንዳትመጡ' የሚል መልዕክት ደረሰን። የቡድናችን ደጋፊዎችም በሥርዓቱ ከሜዳ እንዲወጡ ተደረገ። ግጭቱ በፖሊስና በቡና ደጋፊዎች መካከል ስለነበረ በደጋፊዎቻችን ላይ የደረሰ ጉዳት የለም» ይላሉ።• ''ወደ ኢትዮጵያ የምናደርገውን ጉዞ አንሰርዝም''• በተቃውሞ እየተናጠች ባለችው ሱዳን ምርጫ እንዲካሄድ ጥሪ ቀረበየተራዘመው ጨዋታ ለሐሙስ ከሰዓት ቀጠሮ ተይዞለታል። ኢትዮጵያ ቡና አሁንም በአቋሙ እንደፀና ነው። መቀለ 70 እንደርታ ግን አዳማ ገብቶ ዝግጅት እያዳረገ እንደሚገኝ አቶ ባህሩ ይናገራሉ። ኢትዮጵያ ቡና ለጨዋታው ወደ አዳማ የማያቀና ከሆነ የጨዋታው 3 ነጥብ በፎርፌ ለመቀለ ሊሰጥ እንደሚችል ግምት አለ። የሕዝብ ግንኙነት ኃላፊው ግን እሱን ጊዜው ሲደርስ እናየዋለን፤ በፕሪሚዬር ሊጉ ደንብ መሠረት ውሳኔው የሚተላለፍ ይሆናል ይላሉ። የፕሪሚዬር ሊጉን ደረጃ እየመራ የሚገኘው ፋሲል የቡናና መቀለ ጨዋታ በዝግ ስታድዮም እንዲከናወን መወሰኑ አግባብ አይደለም የሚል መግለጫ አውጥቷል፤ ምንም እንኳ አቶ ሽፈራው ''በማይመለከት ጉዳይ እጅ እንደማስገባት ይቆጠራል'' በማለት ቢያጣጥሉትም። የቡና እና መቀለ ጉዳይ የኢትዮጵያ ፕሪሚዬር ሊግን አስቀያሚ ገፅታ አጉልቶ ያውጣው እንጂ ሌሎች ችላ ላይባሉ የሚገባቸው ጉዳዮች የኢትዮጵያን እግር ኳስ እግር ተወርች ወጥረው ይዘውታል። ያለንበት ጊዜ ለእግር ኳስ ፌዴሬሽን ፈታኙ ወቅት ይሆን ወይ? «አይደለም!» ይላሉ አቶ ባህሩ። ፌዴሬሽኑ ግን ከወቀሳ አልዳነም። የኢትዮጵያ እግር ኳስም ከዓመት ዓመት አንድ ወደ ኋላ እንጂ ወደፊት እየሄደ አይመስልም። 
",https://www.bbc.com/amharic/48508663
6,ባህር ዳር፡ ለተጎዱ ህጻናት ሴቶች መጠለያ የሆነው ማዕከል,2 ጁን 2019,"




ሰላም (ለዚህ ጽሑፍ ሲባል ስሟ የተቀየረ) ባህር ዳር የደረሰችው ከዘጠኝ ወራት በፊት ነበር። የ14 ዓመቷ ታዳጊ ከቤት ለመውጣት የተገደደችው ከአባቷ ጋር አለመግባባት በመፈጠሩ ነው።ጓደኛዋ፤ ከመኖሪያ ቀያቸው ጠፍተው ባህር ዳር ቢሄዱ ሥራ እንደሚያገኙና ራሳቸውን ችለው መኖር እንደሚችሉ ደጋግማ ነግራታለች። ""ጓደኛዬ እንጥፋ ስትለኝ ስለነበር፤ አባቴ 'ትምህርት ተማሪ' ሲለኝ አልማርም ብዬው ነበር"" ትላለች።ጓደኛዋ ባህር ዳርን ስለምታውቃት አብረው ወደ ባህር ዳር ከኮበለሉ በኋላ ሰው ቤት በሞግዚትነት የመቀጠር ሀሳብ እንደነበራቸው ትናገራለች። ሆኖም ብዙም ሳይቆይ ውሳኔዋ ትክክል አለመሆኑን በመረዳት ሃሳቧን ቀየረች። • ""በወንድሜ ለአምስት ዓመታት ተደፍሬአለሁ""""አባቴን ልማር ስለው መልሶ እምቢ አለኝ"" ስትል አለመግባባታቸው እንዴት እንደተጀመረ ታስረዳለች። አለመግባባታቸው አይሎም ከጓደኛዋ ጋር የተስማማችበትን ሀሳብ እንድትተገብር አስገደዳት።ውሳኔዋን ከግብ ለማድረስ እንዲረዳትም ከቤት ገንዘብ ይዛ ወጣች። ""ብሩን ይዤ ከጓደኛዬ ጋር ከአካባቢዬ ጠፋሁ፤ ጓደኛዬ ደግሞ ብሩን ይዛብኝ ጠፋች።"" የምትለው ሰላም በዚህ ሁኔታ አጣብቂኝ ውስጥ ገባች። ወደ ቤተሰቦቿ እንዳትመለስ ገንዘብ ወስዳ መውጣቷ ሊያመጣባት የሚችለው መዘዝ አስፈራት። ወደ ባህር ዳር እንዳትሄድ ደግሞ ለመጓጓዣ የሚሆን ገንዘብ ስለሌላት አውጥታ አውርዳ የቀራትን ብቸኛ አማራጭ ለመጠቀም ወሰነች - ወደ ሌላ ከተማ ሄዶ ሥራ መቀጠር።ሌላ ከተማ ሄዳ ሥራ መሥራት ጀመረች፤ እየሰራች ገንዘብ በማጠራቀም ከቤተሰቦቿ ይዛ የተሰወረችውን ገንዘብ በገበያተኛ በኩል መልሳ ላከችላቸው። ሰላም አሁን ከእዳ ነፃ መሆኗ እፎይታን ሰጥቷታልና ስለቀጣይ ጉዞዋ ማውጠንጠን ጀመረች።ለትራንስፖርት የሚበቃ ገንዘብ ካጠራቀመች በኋላ ጉዞዋን ስታልማት ወደነበረችው ባህር ዳር አደረገች። ባህር ዳር የምታወቀው ሰው አልነበራትም። ከተማዋን እንደምታውቅ የነገረቻት ጓደኛዋም ገንዘቧን ይዛ ተሰውራለች። ብቸኛ ተስፋዋ ሲወራ እንደሰማችው በደላላ በኩል ሥራ መቀጠር ነው።""ባህር ዳር እንደመጣሁ ደላላው ወደ ቤቱ ወሰደኝ፤ በዚያው በመጀመሪያ ቀን ማታ አስገድዶ ደፈረኝ"" ስትል በሃዘን ተሞልታ የደረሰባትን መከራ ትገልጻለች።ደላላው ለማንም ምንም እንዳትናገር አስጠንቅቆ በቀጣዩ ቀን ሥራ አስቀጠራት። እሷም የሆዷን በሆዷ አድርጋ ሥራዋን መሥራት ጀመረች። ምግብ ቤት ውስጥ ለሁለት ወራትና በግለሰብ መኖሪያ ቤት ደግሞ ለሦስት ወር መሥራቷን ትናገራለች።• ""በሀገራችን ከሶስት ሴቶች አንዷ ላይ ጾታዊ ጥቃት ይደርሳል""ሥራው እንዳሰበችው ቀላል አልነበረም። በ14 ዓመት ታዳጊ አቅም የሚቻል አልሆነም። በተቀጠረችበት መኖሪያ ቤት የሚደርስባት ስቃይ ከድጡ ወደ ማጡ ሆነባት።""ሥራው በጣም ከባድ ነው፤ ታስርበኛለች፤ ለምን እንደሆነ አላውቅም"" ትላለች ስለአሠሪዋ ስትገልጽ።ሥራ ለመቀየር አስባ ቀጣሪዋ የሠራችበትን ገንዘብ እንድትሰጣት በተደጋጋሚ ብትጠይቅም በምላሹ ትደበድባት እንደነበረ ትናገራለች።""ካስፈለገ ለፖሊሶች 'ብሯን ሰጥቻታለሁ' ብዬ አስመሰክራለሁ"" አለችኝ የምትለው ሰላም ቀጣሪዋ ለአንድ ሾፌር ከፍላ 'ወደማታውቀው ቦታ ውሰዳት' ብላ እንደነገረችው ትገልፃለች። እሱ ግን የወሰዳት ፖሊስ ጣቢያ ነበር።ፖሊስም ቃሏን ከተቀበለ በኋላ በከተማው የሚንቀሳቀሰው የጎዳና ተዳዳሪ ሴት ህጻናት መከላከያ፣ ተሃድሶና መቋቋሚያ ድርጅት አስገባት። ድርጅቱ ሰላምን ጨምሮ የጎዳና ተዳዳሪዎችን፣ ወሲባዊ ጥቃት የደረሰባቸው ህጻናትን እና ለጉዳት ተጋላጭ የሆኑ ሴቶችን ማገዝ ከተጀመረ ከ10 ዓመታት በላይ አስቆጥሯል።ሰላም ወደ ድርጅቱ ከገባች በኋላ የልብስ፣ የምግብ፣ የመኝታ እና የሥነ ልቦና ድጋፍ እየተሰጣት ነው።""እዚህ እንደመጣሁ በጣም ጨንቆኝ ነበር፤ ለቤተሰቦቼ ሲደወልም 'አንፈልጋትም' ብለዋል አሉ፤ እኔ ይህንን አላወቅኩም። 'አይወስዱሽም' ብለው ሲነግሩኝ ልጠፋ አስቤ በመስኮት ዘልዬ ወጥቼ ሁሉ አውቃለሁ"" ትላለች እንባ እየተናነቃት።• የተነጠቀ ልጅነት  በድርጅቱ የሚሰጣት የማማከር አገልግሎት ድርጅቱ ውስጥ ተረጋግታ እንድትኖር ከማድረግ ባለፈ፤ የደረሰባትን አስገድዶ መደፈር ለመጀመሪያ ጊዜ እንድትናገር አድርጓታል። ከማማከሩ በተጨማሪ በመደፈሯ ያጋጠማት የጤና እክል ካለ በሚል ምርመራ ተደርጎላታል።""አስመርምረውኝ ጤነኛ ነሽ ተብያለሁ"" ትላለች።ወይዘሪት ሠናይት ገዳሙ የጎዳና ተዳዳሪ ሴት ህጻናት መከላከያ፣ ተሃድሶና መቋቋሚያ ድርጅት ውስጥ በአማካሪነት ያገለግላሉ። ያለዕድሜ ጋብቻና ወሲባዊ ትንኮሳ የደረሰባቸው ሴቶች በብዛት ወደ ድርጅቱ እንደሚሄዱ ያስረዳሉ።""ያለዕድሜያቸው የተዳሩ ልጆች ቤተሰቦችን በማስመጣት እናማክራለን። ህጻናት መማር እንዳለባቸው ነግረን፣ ቤተሰቦቻቸው እንዳይድሯቸው ቃል አስገብተን ልጆቹን ከቤተሰቦቻቸው ጋር አንቀላቅላቸዋለን። ጾታዊ ጥቃት የደረሰባቸው ህጻናት የሕግ ከለላ አግኝተው ፍትህ አንዲያገኙ እናደርጋለን። ሴቶቹን በማጽናናትና በማማከር ጉዳዩን ረስተው የተሻለ ሕይወት እንዲመሩ እናግዛለን።"" ሲሉ በድርጅቱ የሚያከናውኗቸውን መሰረታዊ ሥራዎች ይጠቅሳሉ።ወይዘሪት ሠናይት እንደሚሉት ክትትሉ በማዕከሉ ብቻ አይቆምም። ወደ ቤተሰቦቻቸው አሊያም አሳዳጊዎቻቸው ከተቀላቀሉ በኋላም ልጆቹ ትምህርት ስለመጀመራቸውና ስላሉበት ሁኔታም ክትትል ያደርጋሉ። ከጥር ጀምሮ ባሉት ሦስት ወራት ብቻ 38 ሴቶች ወደ ድርጅቱ የሄዱ ሲሆን፤ በዓመት በአማካይ እስከ 150 ሴቶችን ተቀብለው ያስተናግዳሉ። ህጻናቱን ወደ ድርጅቱ የሚወስደውም ፖሊስ ነው።• ቀኝ እጇን ለገበሬዎች የሰጠችው ኢትዮጵያዊቷ ሳይንቲስትየባህር ዳር ከተማ ፖሊስ መምሪያ የሴቶች ህጻናትና ሌሎች ለጉዳት ተጋላጭ ወገኖች ድጋፍና እንክብካቤ አስተባባሪ የሆኑት ዋና ሳጅን መለሰ ዓለሙ እንደሚሉት፤ ሴቶች ላይ የሚደርስ ጥቃትን በተመለከተ የሚሠሩ ሴት ፖሊሶች በሁሉም ፖሊስ ጣቢያዎች አሉ።""በሕገ ወጥ ዝውውር ሲመጡ የምናገኛቸውን ህጻናትም ሆነ ህብረተሰቡ ወደ ፖሊስ ጣቢያ የሚልካቸውን ወደ ድርጅቱ እንልካቸዋለን፤ በድርጅቱ የሚሠራው ከቤተሰቦቻቸው ጋር የማቀላቀል ሥራ ነው"" ይላሉ።ዘመድ የሌላቸው ልጆች በማዕከሉ ትምህርት እንዲከታተሉ የሚደረግ ሲሆን፤ ዕድሜያቸው ለሥራ የደረሱ ግለሰቦች ለአደጋ በማይጋለጡበት ቦታ እንዲሠሩ ምክር ይሰጣቸዋል።በጎዳና ተዳዳሪ ሴት ህጻናት መከላከያ፣ ተሃድሶና መቋቋሚያ ድርጅት የባህር ዳር ፕሮጀክት ጽህፈት ቤት ኃላፊ የሆኑት አቶ ዳንኤል ግዛው ድርጅቱ ከ2000 ዓ.ም. ጀምሮ የህጻናቱን መሠረታዊ ፍላጎት ከማማሏት ባለፈ የሥነ ልቦና ድጋፍ እንደሚሰጥ ይናገራሉ።""ዋናው ግብ በሕገ ወጥ የሰዎች ዝውውር ህጻናትን ከአካባቢያቸው ሳይርቁ ድጋፍ መስጠት ነው። በዚህም ከ2 ሺህ በላይ ህጻናትን መታደግ መቻል ትልቅ ለውጥ ነው"" ይላሉ።• ታሪክ እየቀየሩ ያሉት ሴቶች ጉዳት የደረሰባቸው ህጻናት ጉዳይ በሕግ እንዲታይ ድርጅቱ ድጋፍ ያደርጋል። በዚህ ረገድ ሰላም ዕድለኛ አልሆነችም። ደላላው የት እንዳለ ባለማወቋ ግለሰቡን ሕግ ፊት ማቅረብ አልተቻለም።በድርጅቱ በኩል ከቤተሰቦቿ ጋር እንድትቀላቀል ጥረት እየተደረገ ነው፤ ውጤቱንም በጉጉት እየጠበቀች ትገኛለች።""የምመለስበትን ቀን እየጠበቅኩ ነው፤ እናቴ በጣም ትናፍቀኛለች"" የምትለው ሰላም ወደ አካባቢዋ ስትመለስ ትምህርቷን መማር እንደምትፈልግ ያላትን ተስፋ ትገልጻለች።
",https://www.bbc.com/amharic/48442485
7,ፍርድ ቤት፡ ኤል ቻፖ ከእስር ክፍሉ ለአካላዊ እንቅስቃሴ መውጣት ተከለከለ,4 ጁን 2019,"



Image copyright
Reuters

''ኤል ቻፖ'' በሳምንት ለሁለት ሰዓታት ከእስር ክፍሉ ውጪ ስፖርታዊ እንቅስቃሴዎችን ለማድረግ ያቀረበውን ጥያቄ የኒውዮርክ ዳኛ ውድቅ አደረጉ።ዳኛው ኤል ቻፖ ይህን ምክንያት ያመጣው ከእስር ለማምለጥ አስቦ ነው ሲሉ ተከራክረዋል። ዮአኪን ጉዝማን ወይም ኤል ቻፖ ተብሎ የሚጠራው ሜክሲኳዊው የዕፅ ነጋዴ ከአንድም ሁለቴ ከፍተኛ ጥበቃ ከሚደረግላቸው የሜክሲኮ እስር ቤቶች በተለያዩ ጥበቦች ከእስር ማምለጥ ችሏል። ከወራት በፊት በዕፅ ዝውውር ወንጀለኛ የተባለ ሲሆን ከ20 ቀናት በኋላ ፍርድ ይተላለፍበታል። • ኢትዮጵያዊቷ  የዕፅ ነጋዴው ኤል ቻፖን ጉዳይ ለመዳኘት ተመረጠች• በችሎት አደባባይ የወጣው የኤል ቻፖ ገመና የ61 ዓመቱ ኤል ቻፖ በህገ-ወጥ የጦር መሳሪያ ባለቤትነት እና በህገ-ወጥ የገንዘብ ዝውውርም ክሶች ቀርበውበታል። የፍርድ ውሳኔውን የሚጠባበቀው ኤል ቻፖ የተቀረውን እድሜውን በእስር ሊያሳልፍ እንደሚችል ተገምቷል። ሲቢኤስ ኒውስ እንደዘገበው ኤል ቻፖ የጥፋተኝነት ውሳኔ የተላለፈበት ቀን ምንም አይነት የስሜት መለዋወጥ አላሳየም ነበር። ዮአኪን ጉዝማን ኒው ዮርክ ማንሃተን በሚገኝ እስር ቤት ውስጥ ያለ ሲሆን፤ ጠበቃዎቹ ኤል ቻፖ የተያዘበት ሁኔታ ''ተፈጥሯዊ ያልሆነ እና ሰብዓዊነት የጎደለው ነው'' ሲሉ ገልጸውታል። ጠበቆቹ እንደሚሉት ቻፖ አካላዊ እንቅስቃሴ እንዲያደርግ የሚፈቀድለት በሳምንት አንድ ቀን ብቻ የእስር ቤት ክፍል ውስጥ ነው። የቻፖ ጠበቃ ለፍርድ ቤቱ ባቀረበችው ጽሁፍ ደንበኛዋ ንጹህ አየር እና የጸሃይ ብርሃን ካየ ሁለት ዓመታት እንደተቆጠሩ አስረድታለች። ጠበቃዋ እንደምትለው ከሆነ ዮአኪን ጉዝማን ወደ አሜሪካ ተላልፎ ከተሰጠ ወዲህ ወደ ፍርድ ቤት ሲሄድ ብቻ ካልሆነ በቀር የጸሃይ ብርሃን አይቶ አያውቅም። አቃቤ ሕግ ግን በእስር ቤቱ የአካል ብቃት እንቅስቃሴ ማድረግ የሚቻለው የእስር ቤቱ ጣሪያ ላይ ብቻ ነው ብሏል። ''ፍርደኛው (ኤል ቻፖ) ከዚህ ቀደም ከፍተኛ ጥበቃ ከሚደረግላቸው ሁለት እስር ቤቶች ማምለጥ ችሏል። መብራት የተገጠመለት፣ ንጹህ አየር የሚነፍስበት እና 1.6 ኪ.ሜ የሚረዝም ዋሻ አስቆፍሮ ያመለጠ ፍርደኛ፤ ከእስር ቤቱ አናት ላይ በሄሊኮፍተር ወይም በሌላ መንገድ ማምለጥ ለእርሱ ተራ ነገር ነው።'' በማለት ባለስልጣናት የፍርድ ቤቱን ውሳኔ ደግፈዋል።


Image copyright
AFP


አጭር የምስል መግለጫ

                    ጉዝማን ለእናቱ ከፍተኛ ፍቅር እንዳለው ይነገራል።
                

በተያያዘም፤ የዮአኪን ጉዝማን እናት የሆኑት የ91 ዓመቷ ማሪያ ኮንሱኤሎ በአሜሪካ እስር ላይ የሚገኘውን ልጃቸውን ለመጎብኘት ከአሜሪካ መንግሥት ፍቃድ ማግኘታቸውን አስታቀዋል። ጉዝማን ለእናቱ ከፍተኛ ፍቅር እንዳለው ይነገራል። ኤል ቻፖ ጉዝማን ማነው? ""ኤል ቻፖ'' ማለት ''አጭሩ'' እንደማለት ሲሆን በሰሜናዊ ሜክሲኮ ሲናሎአ የተሰኘ የዕፅ አዘዋዋሪ ቡድን መሪ ነበረ።  ኤል ቻፖ የሚመራው ቡድን ወደ አሜሪካ ለሚላከው ዕፅ ትልቁን ድርሻ ይዞ ነበር። እ.አ.አ. 2009 ፎርብስ ኤል ቻፖ ጉዝማን የተጣራ 1ቢሊዮን ዶላር ያስመዘገበ ከበርቴ ነው በማለት የዓለማችን 701ኛው ሃብታም ሲል የከበርቴዎች ዝርዝር ውስጥ አካቶታል። ጉዝማን ለቀድሞው የሜክሲኮ ርዕሰ ብሔር ኤንሪክ ፔና ኒቶ በ2012 ስልጣን ከያዙ በኋላ እርሱ ላይ የሚደረገው ክትትል እንዲቆም በመጠየቅ አንድ መቶ ሚሊየን ዶላር ጉቦ መክፈሉም የተሰማው ችሎት ላይ ነበር። ርዕሰ ብሔሩ ግን ይህ ውንጀላ እውነትነት የለውም ሲሉ አስተባብለዋል።ገድሎ ያቃጠላቸው የአደንዛዥ ዕፅ ከበርቴ ተፎካካሪዎች እንዳሉ ከዘመዶቹ መካከልም የገደላቸው እንዳሉ ተገምቷል።ችሎቱ ኤል ቻፖ በ2015 በሜክሲኮ እጅግ ጥብቅ ከሆነው እስር ቤት እንዴት እንዳመለጠም በዝርዝር አድምጧል። ልጁ በእስር ቤቱ አቅራቢያ የሚገኝ ቤት እንደተከራየና ጂፒኤስ ያለው ሰዓት ወደ እስር ቤቱ በድብቅ ማስገባቱ ተመስክሯል።በሚስቱ እና በቅምጦቹ ላይ ለመሰለል በስልኩ ላይ ሶፍትዌር ይጠቀም እንደነበርም ተመስክሮ፤ ኤፍ ቢ አይ የተለዋወጣቸውን የፅሑፍ መልዕክቶች እንዲያቀርብ ተደርጓል።በአንድ የፅሁፍ መልዕክቱ ላይም ከነበረበት ቤት አሜሪካዊያንና ሜክሲኳዊያን ከከፈቱበት ድንገተኛ ዘመቻ እንዴት እንዳመለጠ የሚገልጽና ልብስ፣ ጫማ እንዲሁም ጥቁር ሸሚዝ እንዲመጣለት የጠየቀበት መልዕክቱም ተነቧል።ጉዝማን በአሜሪካ የፍትህ አደባባይ ለፍርድ ከቀረቡ የሜክሲኮ የአደንዛዥ ዕፅ ከበርቴዎች መካከል ትልቁ ነው።
",https://www.bbc.com/amharic/news-48518756
8,በአለም ከተዘነጉ መፈናቀሎች ዝርዝር ውስጥ ኢትዮጵያ ተካታለች,5 ጁን 2019,"



Image copyright
Nashon Tado/NRC


አጭር የምስል መግለጫ

                    ሹቦ ቤክሶ ከምዕራብ ጉጂ ከተፈነቀሉት መካከል አንዷ ነች።
                

የኖርዌጂያን  የስደተኞች ካውንስል  በአለማችን የተዘነጉ መፈናቀሎች በሚል ባወጣው አመታዊ ሪፖርት ላይ ኢትዮጵያ በዘጠነኛነት ተቀመጠች።የሀገራት ዝርዝሩ ያካተተው በ2018 የተከሰተውን መፈናቀል መሆኑን የጠቀሰው ሪፖርቱ በቀዳሚነት ካሜሮን፣ በማስከተል ኮንጎ የስደተኞች ጉዳይ ቸል የተባለባቸው ሀገራት በሚል ተቀምጠዋል።ባለፈው የፈረንጆች አመት ብቻ በኢትዮጵያ ውስጥ 2.9 ሚሊየን የተፈናቀሉ ወገኖች መኖራቸውን ያስታወሰው ሪፖርቱ ይህም ሀገሪቱን በአለም አቀፍ ደረጃ ቀዳሚ ያደርጋታል ብሏል።ተፈናቃይ ዜጎች በተጣበበ ስፍራ፣ በትምህርት ቤቶችና በቤተ ክርተስትያናት ለመኖር ተገድደዋል የሚለው የኖርዌጂያን  የስደተኞች ካውንስል ሪፖርት በርካቶች ወደ ቀያቸው የተመለሱ ቢሆንም አሁንም ግን በመመለሳቸው ደህንነት አይሰማቸውም ሲል ያትታል።• የሱዳን ተቃውሞ፡ የሟቾች ቁጥር 60 ደርሷል• ''ወደ ኢትዮጵያ የምናደርገውን ጉዞ አንሰርዝም''በኢትዮጲያ ውስጥ ባለፈው ዓመት ብቻ 8 ሚሊየን ሰዎች የምግብ እርዳታ ያስፈልጋቸው ነበር ያለው ሪፖርቱ ከዓለም አቀፍ ሰብዓዊ እርዳታ ድርጅቶች የተገኘው እርዳታም ከተጠየቀው ግማሹ ብቻ መሆኑንም ያስታውሳል።ጠቅላይ ሚኒስትር አቢይ ያመጡት ለውጥ፣ ከኤርትራ ጋር የፈጠሩት ሰላም በመገናኛ ብዙሃን ዘንድ በሰፊው ሽፋን ቢያገኝም የእነዚህ ተፈናቃይ ወገኖች ጉዳይ ግን የመገናኛ ብዙኀኑን አይንና ጆሮ ተነፍጎ ነበር ሲል ያስረዳል።የኖርዌጂያን  የስደተኞች ካውንስል ሪፖርት እንደጠቀሰው የሰብዓዊ እርዳታ በፍላጎት ላይ የተመሰረተ ብቻ ቢሆንም አንዳንድ ቀውሶች ግን ከሌሎች በተለየ ትኩረትና ድጋፍ ያገኛሉ ብሏል። በአለማችን አንድ ጥግ በሚደርስ ሰብአዊና ተፈጥሯዊ ቀውስ ምክንያት የሚጎዱ ሰዎች ትኩረት አግኝተው የተለያዩ እርዳታና ድጋፎች ሲያገኙ ሌሎች ደግሞ ዞር ብሎ የሚያያቸው የማያገኙበት ምክንያት ምንድነው ሲል ይጠይቃል።ምናልባት ከጂኦ ፖለቲካዊ ፍላጎት የተነሳ ሊሆን ይችላል በማለት ግምቱን ያስቀመጠው ሪፖርቱ  ምናልባትም ተጎጂዎች የሚገኙበት ስፍራ የራቀ መሆንና ተጎጂዎችን ለመለየት አዳጋች ሆኖ ሊሆን ይችላል ሲል መላምቱን ያስቀምጣል።ግብረ ሰናይ ድርጅቱ ይህንን የሀገራት ዝርዝር ያዘጋጀበትን ምክንያት ሲጠቅስ የአለም አቀፍ ማህበረሰቡን ትኩረት እምብዛም ትኩረት ያልሳቡት መፈናቀሎች ላይ፣ ፖለቲከኞች የዘነጓቸው ወይንም ትኩረት የነፈጓቸውን፣ የሚያስፈልጋቸውን ጥበቃ እና ድጋፍ ያላገኙ ሰዎች ላይ ብርሀን ለመፈንጠቅ እንደሆነ ያትታል።ለውጥ ለማምጣት ስለእነዚህ ሰዎችና ስለ ደረሰው ቀውስ በቂ መረጃ መኖር አስፈላጊ ነው ያለው ሪፖርቱ፣ ይህንን ጥናት ለማዘጋጀት ሶስት ማዕቀፎች ላይ መመስረቱን ያስረዳል። የፖለቲካ ፈቃደኝነት አለመኖር፣ የመገናኛ ብዙኀን ትኩረት ማጣትና የኢኮኖሚ ድረጋፍ አለማግኘት የሪፖርቱ ማዕቀፎች ሆነው ተቀምጠዋል።• የኬንያ ፖሊስ የልጇን አፍ የሰፋችውን እናት እያደነ ነው ሪፖርቱ የፖለቲካ ፈቃደኝነት ሲል የተፈናቃይ ዜጎች ደህንነትንና መብት በማስጠበቅ ረገድ የፀጥታ ኃይሉ ተነሳሽነት ማጣት እንደምክንያት ተጠቅሷል። አለም አቀፉ ማህበረሰብም ለእነዚህ ወገኖች ዘላቂ መፍትሔ ለመስጠት የነበረውን የፖለቲካ ቁርጠኝነት አናሳ እንደነበር ያስቀምጣል።ሌላው የተፈናቃይ ወገኖች ያገኙት የመገናኛ ብዙኃን ሽፋን በተለያየ ምክንያት እንዳነሰ የጠቀሰው ሪፖርቱ ሽፋኑ በቀውሱ ስፋት ልክ አይደለም ብሏል። መገናኛ ብዙኃን ግጭቶችን ሲዘግቡ እንኳን ስለጦር ስልት፣ የፖለቲካ ጥምረቶችና በአማፂያን መካከል በሚደረጉ ግጭቶች ዜናው ይሸፈናል ሲል ሪፖርቱ ያትታል።በሶስተኛ መስፈርትነት የቀረበው የተባበሩት መንግሥታት እና ሰብአዊ እርዳታ አጋሮቹ በሀገራት ለሚደርሱና ለደረሱ ቀውሶች የጠየቁትን ድጋፍ ነው። እነዚህ ጥያቄዎች ምን ያህሉ ፈጣን ምላሽ አገኙ የሚለው ከመስፈርቶቹ መካከል ነው። በኢትዮጵያ ከደቡብ ሱዳን፣ ሶማሊያ፣ ሱዳን፣ እና ኤርትራ መጥተው የተጠለሉ 900 ሺህ ስደተኞች ይገኛሉ።
",https://www.bbc.com/amharic/48523383
9,በኮንጎ 2 ሺህ ሰዎች በኢቦላ መጠቃታቸው ታወቀ,5 ጁን 2019,"



Image copyright
EPA

በዲሞክራቲክ ሪፐብሊክ ኮንጎ ባለፉት 10 ወራት 2 ሺህ ሰዎች በኢቦላ መያዛቸውን ባለስልጣናት አስታወቁ። የኃገሪቱ ጤና ጥበቃ ሚኒስቴር ከታማሚዎቹ የአብዛኞቹ ጤና በአስጊ ደረጃ ላይ ይገኛል ብሏል።በምስራቃዊ ዲሞክራቲክ ኮንጎ በተከሰተው ወረርሽኝ ከቅርብ ሳምንታት ወዲህ አዳዲስ ታማሚዎች እየተገኙ ሲሆን በሀገሪቱ ከታየው ወረርሽኝ በትልቅነቱ ሁለተኛ ነውም ተብሏል።• ኢቦላ ለምን አገረሸ?•ኢቦላ በኮንጎ እየተዛመተ ነው•ሕይወት ከኢቦላ ወረርሽኝ በኋላ  የጤና ባለሙያዎች የበሽታውን ስርጭት ለመግታትና ታማሚዎችን ለማከም የሚያደርጉት ጥረት በታማሚዎች በኩል ጥርጣሬ በመንገሱና በግጭት ምክንያት ፈተና ላይ ወድቋል።ከባለፈው ነሐሴ ወር ጀምሮ በበሽታው የተያዙ 1ሺህ ሶስት መቶ ሰዎች ሕይወታቸውን ማጣታቸውን ኦክስፋም የተሰኘው አለም አቀፍ ረድኤት ድርጅት ያስታወቀ ሲሆን የመከላከል ሰራተኞቹ በየእለቱ የኢቦላ ቫይረስ መኖሩን የማያምኑ ሰዎች ያገኛሉ ብሏል።ቀሪዎቹም የጤና ባለሙያዎቹን የማያምኑ ሲሆን ይህም ሰዎች ሕክምና ለማግኘት ወደ ጤና ተቋማት እንዳይመጡ ስላደረገ የቫይረሱን ስርጭት ለመግታት የሚደረገውን ጥረት አዳጋች አድርጎታል ይላሉ።በአሁኑ ሰአት ሁለት አውራጃዎች ላይ ስርጭቱ ያለ ሲሆን በሀገሪቱ ምስራቃዊ ክፍል ባለ ግጭት ምክንያት የመከላከል ስራውን አዳጋች አድርጎታል።ከታህሳስ እስከ ግንቦት ወር ብቻ በአርባ ጤና ተቋማት ላይ ጥቃት የተሰነዘረ ሲሆን ከቅርብ ሳምንታት ወዲህ ግን የሚነሱ ግጭቶች መጠን እየቀነሰ መምጣቱ ተዘግቧል።የአለም ጤና ድርጅት ኢቦላ ወደ ቀሪው አለማችን ክፍል የመዛመት እድሉ አነስተኛ ነው ያለ ቢሆንም ወደ ጎረቤት ሀገራት ግን መዛመት እድሉ አሁንም እንዳለ ነው።እ.ኤ.አ ከ2013 እስከ 2016 ድረስ በምእራብ አፍሪካ በተከሰተ ኢቦላ ወረርሽኝ 11ሺህ 310 ሰዎች ሕይወታቸውን አጥተዋል።
",https://www.bbc.com/amharic/48523382
10,ጄይ-ዚ፡ የመጀመሪያው ቢሊየነር 'ራፐር' ሆኗል,4 ጁን 2019,"



Image copyright
Getty Images

ፎርብስ የተሰኘው መፅሄት እንደገለጠው ጄይ-ዚ ሙዚቃን ጨምሮ፣ ፋሽን እና ሌሎች ኢንቨስትመንቶቨች ላይ ያፈሰሰው ንዋይ ቱጃር አድርጎታል።ዓለም ላይ ካሉ ራፐሮች ልቆ ቢሊየነር መሆን የቻለው የቢዮንሴ ባል ጄይ-ዚ ከሙዚቃ ብቻ ያካበተው ሃብት ቀላል የሚባል አይደለም።  ሾን ካርተር በተሰኘ የመዝገብ ስሙ የሚታወቀው ጄይ-ዚ፤ ኒው ዮርክ ግዛት ውስጥ የሚገኝ ኑሮ የከበደበት ሥፍራ ነው ተወልዶ ያደገው። • አውታር - አዲስ የሙዚቃ መሸጫ አማራጭ1996 ላይ ባወጣው የመጀመሪያ ዓልበሙ እውቅና ማትረፍ የቻለው ካርተር፤ 2001 ላይ የለቀቀው 'ብሉፕሪንት' የተሰኘ ዓልበሙ ባሕላዊ፣ ታሪካዊ እና ጥበባዊ ዳራው የላቀ ሆኖ በመገኘቱ ሙዚዬም ሊገባለት ችሏል። እጀ-ረዥሙ ጄይ-ዚ ከኮኛክ እስከ ኡበር ባለ ኢንቨስተመንቶች ላይ በመሳተፍ ላይ ይገኛል። • የ'ምን ልታዘዝ' ድራማ ሰምና ወርቅባለቤቱ ቢዮንሴ በበኩሏ 335 ሚሊዮን ዶላር በማካበት አሉ ከሚባሉ እንስት ሙዚቀኞች አናት ላይ መቀመጥ ችላለች። ይህ ማለት የጥንዶቹ የሃብት መጠን ሲጠቃለል ከአንድ ቢሊዮን ዶላር በላይ ሆኖ ቁጭ። 2014 ላይ ሌላኛው ጥቁር የሙዚቃ ሰው ዶር ድሬ ቢሊየነር ሆኗል ተብሎ ቢነገርም ፎርብስ ግን የግለሰቡ ሃብት 770 ሚሊየን እንጂ ቢሊዮን አልገባም ሲል አጣጥሏል። ጄይ-ዚን በ40 ዓመት የሚበልጡት ሌላኛው ቢሊየነር ዋረን በፌት አንድ ጊዜ «እኔ ከጀይ-ዚ ብዙ ልማር የሚገባኝ ነኝ፤ ይህ ወጣት ሰው ገና ብዙ ቦታ ይደርሳል» ሲሉ ተናግረው ነበር። • ሙዚቃ ሳይሰሙ መወዛዋዝ ይችላሉ?
",https://www.bbc.com/amharic/48508662
