ደረጃ,ርዕስ,ቀን,ዜና,ድረ-ገጽ
1,በባሕር ዳር ለበቀል የተነሳች ሴት በአንድ ኃላፊ ላይ የአሲድ ጥቃት ፈጸመች,14 ኦገስት 2019,"



Image copyright
Police 

አንዲት ግለሰብ ባሕር ዳር ውስጥ በሚገኘው የክልሉ የመንገድ ትራንስፖርት ቢሮ ውስጥ በሚሰሩ ኃላፊ ላይ አሲድ በመድፋት ጥቃት ፈጽማ ጉዳት እንዳደረሰችባቸው ፖሊስ ለቢቢሲ ገለጸ።ድርጊቱ የተፈጸመው ነሐሴ 02/2011 ዓ.ም ጠዋት ላይ ሲሆን ግለሰቧ ባሕር ዳር በሚገኘው የአማራ ብሔራዊ ክልላዊ መንግሥት የመንገድ ትራንስፖርት ቢሮ የስምሪት ዳይሬክቶሬት ዳይሬከተሩን ለማግኘት እንደምትፈልግ ብትገልጽም ኃላፊው ስብሰባ ላይ እንደሆኑ ተገልጾላት ትመለሳለች።  ግለሰቧ በድጋሚ በዚያኑ ቀን ከሰዓት በኋላ ተመልሳ ወደ ኃላፊው ቢሮ እንደመጣች በባሕር ዳር ከተማ 3ኛ ፖሊስ ጣቢያ የምርመራ የሥራ ሂደት አባል የሆኑት ምክትል ኢንስፔክተር ይስማው ታሪኩ በዕለቱ የተፈፀመውን ለቢቢሲ አስረድተዋል።• ""ሌሎች ሴቶች ላይ የአሲድ ጥቃት ሳይ ይረብሸኛል፤ ህመሜን ያስታውሰኛል"" ካሚላት መህዲ ግለሰቧ በ2008 ዓ.ም በህጋዊ መንገድ 'እፎይታ' በሚባል ማህበር የተመዘገበ ባጃጅ መግዛቷን እና በዚህም ለተወሰነ ግዜ የስምሪት መርሃ ግብር ወጥቶላት ባጃጇ በሥራ ላይ ተሰማርቶ መቆየቱን ተናግረዋል። ኢንስፔክተር ይስማው ጨምረውም ""በኋላ ላይ ተጠርጣሪዋ 'ምክንያቱን አላውቀውም' በምትለው ሁኔታ የማህበሩ ታፔላ እንዲነሳ ተደርገ፤ ባጃጇም እንድትያዝ ተደረገች"" ይላሉ።• አሲድን እንደ መሳሪያግለሰቧ ይህ እንዲሆን ያደረገው ቀደም ሲል የባሕር ዳር መንገድ ትራንስፖርት ጽህፈት ቤት ኃላፊ የነበሩት እና አሁን የክልሉ መንገድና ትራንስፖርት ቢሮ የስምሪት ዳይሬክቶሬት ዳይሬከተር የሆኑት አቶ ደመላሽ ስንሻው ናቸው ብላ ማሰቧን ፖሊስ ተናግሯል።  በድርጊቱ የተጠረጠረችው ግለሰብ ለፖሊስ ቃሏን እንደሰጠችው፤ ጥቃቱን ለመፈጸም አሲድ ገዝታ ነሐሴ 2  ቀን ጠዋት ወደ አቶ ደመላሽ ቢሮ ብትሄድም ስብስባ ላይ ናቸው ስለተባለች ተመልሳለች። • በህንድ ከመደፈር ለመዳን የታገሉትን ሴቶች ፀገራቸውን በመላጨት ያሸማቀቁት ታሰሩ ከሰዓት በኋላ ስትመለስ ግን አቶ ደመላሽን ቢሯቸው ውስጥ ሥራ ላይ እንዳሉ ታገኛቸዋለች። ከዚያም ተጠርጣሪዋ በጆግ ይዛው የመጣችውን አሲድ ከቅርብ እርቀት ላይ ሆና በግለሰቡ ላይ እንደደፋችና ምን እንደተከሰተ መለስ ብላ ሳታይ እየሮጠች መውጣቷን ለፖሊስ ቃሏን ሰጥታለች። ተጠርጣሪዋ ድርጊቱን ፈጽማ ለማምለጥ ብትሞክርም በአካባቢው በነበሩ ሰዎች ትብብር በቁጥጥር ሥር የዋለች ሲሆን ጥቃቱ የተፈጸመባቸው ግለሰብም ወዲያውኑ ወደ ሐኪም ቤት ተወስደው ህክምና እንዲያገኙ ተደርጓል። የተደፋባቸው አሲድ ሙሉ ለሙሉ ሰውነታቸው ላይ ስላላረፈ በግለሰቡ ላይ የከፋ ጉዳት እንዳላደረሰ የተገለጸ ሲሆን፤ ነገር ግን አሲዱ በተጎጂው ሁለት እጆች ላይ በማረፉ እጃቸው መጥቆር እና እብጠት፣ ሆዳቸው ላይ የመጥቆር ምልክቶች እንዲሁም በፊታቸው ላይም አልፎ አልፎ የመቃጠል ጉዳት ደርሶባቸዋል።ተጠርጣሪዋ ጥቃቱን ለመፈጸም የተጠቀመችበትን አሲድ ለመኪና ባትሪ በሚል እንደገዛችው ለፖሊስ የተናገረች ሲሆን ፖሊስም የአሲዱን ምንጭ ለማወቅ ምርመራ እያደረገ መሆኑን ተናግሯል። • መአዛን በስለት ወግቶ ከፖሊስ ያመለጠው አሁንም አልተያዘም ጥቃቱ የተፈጸመባቸው አቶ ደመላሽን በሥራቸው ግለሰቧን ኢላማ እንዳላደረጉና ሌሎችም ከስምሪት ቦታቸው ውጪ የሚሰሩ ባጃጆችን ሥርዓት ለማስከበር ሲባል ሌሎችም እንደተያዙ ለፖሊስ ተናግረዋል። ፖሊስ በአሁኑ ወቅት የተጠርጣሪ እና የተጎጂን ቃል እንዲሁም ሌሎች ማስረጃዎችን እንዳሰባሰበና አስፈላጊውን ማስረጃና ምስክሮችን አሟልቶ መዝገቡ በፍጥነት እንዲታይ ወደ ባሕር ዳር ፍትህ ጽህፈት ቤት መላኩን ለቢቢሲ ገልጸዋል። ጥቃቱ የተፈጸመባቸው አቶ ደመላሽ ስንሻው እያደረጉ የነበረውን የህክምና ክትትል አጠናቀው ከሆስፒታል መውጣታቸውን አረጋግጠናል። 
",https://www.bbc.com/amharic/news-49348042
2,የትግራይ ክልል የ12ኛ ክፍል ፈተና ውጤት ላይ ቅሬታ አቀረበ,14 ኦገስት 2019,"



Image copyright
Tigrai Mass Media Agency


አጭር የምስል መግለጫ

                    የትግራይ ክልል ትምህርት ቢሮ ኃላፊ ዶ/ር ኢንጅነር ገብረመስቀል ካህሳይ
                

የትግራይ ክልል ትምህርት ቢሮ የ12ኛ ክፍል ብሔራዊ ፈተና ውጤት ላይ ቅሬታውን አቀረበ። የትግራይ ክልል ትምህርት ቢሮ ኃላፊ ዶ/ር ኢንጅነር ገብረመስቀል ካህሳይ ብሔራዊ ፈተናው በተሰጠበት ወቅት ""በአንዳንድ የሃገሪቱ ክፍሎች የፈተና አሰጣጥ ሥነ-ምግባር ጉድለት"" ነበር ብለዋል።የክልሉ ትምህርት ቢሮ ኃላፊ ዶ/ር ኢንጅነር ገብረመስቀል ካህሳይ ለቢቢሲ እንደተናገሩት ""በክልላችን ፈተናው ሲካሄድ የፈተና አወሳሰድ ስነ-ምግባርን ጠብቆ ነበር። ይሁን እንጂ በሌሎች የሃገሪቱ ክፍሎች ስርዓቱን የጠበቀ አልነበረም"" ብለዋል። ""በተለይ በአንድ ክልል ከኩረጃ የፀዳ ስላልነበር ፈተናው እንዳለቀ ማጣራት እንዲካሄድ ጥያቄ አቅርበን የተሰጠን ምለሽ እናየዋለን የሚል ነበር"" ሲሉ የትምህርት ቢሮ ኃላፊው ተናግረዋል።ዶ/ር ኢንጅነር ገብረመስቀል ካህሳይ በወቅቱ ተስተውሏል ስላሉት የፈተና አሰጣጥ ስነ-ምግባር ጉድለት ለትምህርት ሚንስቴር አሳወቀው እንደነበረ ተናግረዋል።""ከክልላችን እና ከሌሎች አከባቢዎች የተነሳው ቅሬታ ምላሽ ሳያገኝ ውጤቱ ይፋ ሆኖዋል። በዚህም ቅሬታ አለን።"" ብለዋል። ዶ/ር ኢንጅነር ገብረመስቀል ""የትግራይ ክልል ትምህርት ቢሮ የፈተና ውጤቱን አልቀበልም አለ"" ተብሎ የተዘገበው ስህተት ነው ሲሉም አክለዋል። የሀገር አቀፍ የትምህርት ምዘናና ፈተናዎች ኤጀንሲ ዋና ዳይሬክተር አቶ አርዓያ ገ/እግዚአብሄር በበኩላቸው በውጤቱ ላይ ለሚነሱ ቅሬታዎች በሙሉ አስፈላጊው ማጣራት ከተካሄደ በኋላ ምላሽ ይሰጠዋል ሲሉ ለቢቢሲ ተናግረዋል።አቶ አርዓያ ጨምረው እንደተናገሩት ከፈተና አሰጣጥ ጋር በተያያዘ ለሀገር አቀፍ የትምህርት ምዘናና ፈተናዎች ኤጀንሲ የቀረበ ቅሬታ የለም።""ተማሪዎች ያጠቆሩትን ወረቀት ነው ማሽን የሚያነበው። ሆኖ ተብሎ የተማሪን ውጤት መቀየር አይቻልም"" የሚሉት አቶ አርዓያ ዘንድሮ የተሰጠው ፈተና ""ጥብቅ በሆነ ክትትል"" የተከናወነ ነው ብለዋል።የ12ኛ ከፍል ብሔራዊ ፈተና ውጤት ትናንት ይፋ መደረጉን ተከትሎ ከስኮላስቲክ አፕቲቲዩድ ፈተና ውጤት ጋር በተያያዘ ሰፊ ቅሬታ ተነስቶ ነበር። የትምህርት ምዘናና ፈተናዎች ኤጀንሲም በስኮላስቲክ አፕቲቲዩድ የፈተና ውጤት ላይ ከተማሪዎች፣ ከወላጆች እና ከመምህራን የቀረበውን ቅሬታ ለማጣራት ኮሚቴ ማቋቋሙን አስታውቋል።አቶ አርዓያ ኮሚቴው አስፈላጊውን ማጣራት አድረጎ የመጨረሻ ውጤቱን ""በአምስትም ይሁን በአስር ቀናት ውስጥ"" ያሳውቃል ብለዋል።የዘንድሮውን ፈተና ከወሰዱ ተማሪዎች ውስጥ ከፍተኛ ውጤት 645 ሆኖ የተመዘገበ ሲሆን፤  ከ600 በላይ ውጤት ያስመዘገቡ ተማሪዎች ቁጥር 59 ነው።የዩንቨርስቲ መግቢያ (የ12ኛ ክፍል) ፈተና ለመውሰድ ከተመዘገቡት 322 ሺህ 717 ተማሪዎች መካከል 319 ሺህ 264 የሚሆኑት ፈተናውን መውሰዳቸውን ከኤጀንሲው የተገኘው መረጃ ያመለክታል።
",https://www.bbc.com/amharic/49350630
3,ጃፓኖች ከሰውና ከእንስሳት የተዳቀሉ የሰው አካላትን ለመፍጠር ሙከራ ላይ ናቸው,15 ኦገስት 2019,"



Image copyright
Getty Images

የሰው ልጅ ለዘመናት ሰውንና እንስሳትን በማዳቀል አዲስ ፍጥረት የመፍጠር እሳቤዎች ነበሩት፤ ከነዚህም ውስጥ አንዱ በጥንታዊዋ ግሪክ ሰውና እንስሳትን በማዳቀል ለሚፈጠሩ ፍጡሮች ቺሜራ የሚል ስያሜ ሰጥተዋቸዋል። የሳይንስና የቴክኖሎጂ ግኝቶች በላቁበት በዚህ ዘመን እነዚህ እሳቤዎች እውን ለመሆን ተቃርበዋል። በቅርቡም የጃፓን መንግሥት ለአንድ የሳይንቲስቶች ቡድን የሰው ልጅ አካላትን በእንስሳት ሽልና ማህፀን ውስጥ እንዲያድጉ ፍቃድ ሰጥቷል።•ሳይንቲስቱ መንትዮች ኤች አይ ቪ እንዳይዛቸው ዘረ መላቸውን አስተካከለ •የህጻናትን ዘረ መል ማስተካከል ክልክል ነው? ምርምሩን የሚመሩት ሂሮምትሱ ናካውቺ ሲሆኑ ከቶክዮና ከስታንፎርድ ዩኒቨርሰቲዎች የተውጣጡ ተመራማሪዎችን ያሳተፈው ይህ ፕሮጀክት ለዚህ ሙከራ ተብለው በተዘጋጁ አይጦች ሽል ላይ የሰውን ህዋስ በመውጋት የሰው ልጅ ጣፊያ እንዲፈጠርና እንዲያድግ የሚደረግ ሙከራ ይከናወናል ተብሏል።ሽሎቹም ካደጉ በኋላ በንቅለ ተከላ አማካኝነት ወደ ሌሎች እንስሶች ማህፀን እንዲገቡ ይደረጋል። የፕሮፌሰር ናኩቺም ዋነኛው አላማም የሰውን ልጅ አካላትን በእንስሳት ውስጥ መፍጠርና እነዚህንም አካሎች በንቅለ ተከላ አማካኝነት ወደ ሰው መግጠም (ማስገባት) መቻል ነው።እስከ ቅርብ ጊዜ ድረስ ጃፓን የሰው ህዋስ የተወጉ የእንስሳት ሽሎች በዐሥራ አራት ቀናት ውስጥ እንዲቋረጡ ታደርግ ነበር፤ በእንስሳት ማህፀን ውስጥም እንዲያድጉ አትፈቅድም ነበር።አሁን ያ እገዳው ተነስቶ ተመራማሪዎች ለፕሮጀክቶቻቸው ፍቃድ ማውጣት ይችላሉ ተብሏል። 


Image copyright
Getty Images

የሞራል ጥያቄዎች የሰውና የእንስሳን ህዋስ ማዳቀል በሚደረጉ የምርምር ዘርፍ ላይ የፕሮፌሰር ናካውቺ የመጀመሪያ ሙከራ አይደለም፤ እሳቸውና ሌሎች ተመራማሪዎች ከዚህ ቀደም የሰው ልጅ ህዋስን በአይጥ፣ በአሳማና በበግ ሺሎች ላይ ማሳደግ ችለዋል። የሳይንቲስቶቹ ዋነኛ አላማ እንደ ጣፊያ የመሳሰሉትን በከፍተኛ ደረጃ እጥረት የሚከሰትባቸው የሰው ልጅ አካላት በእንስሳት ውስጥ በመፍጠርና በማሳደግ ለንቅለ ተከላ ማዘጋጀት ነው። •''ለሴቶች ቦክስ ምን ያደርጋል እያሉ ያንቋሽሹናል''ከሁለት ዓመታት በፊት ፕሮፌሰር ናካውቺ የስኳር ህመምተኛ አይጥ መፈወስ ችለዋል፤ ይህንንም ያደረጉት ጤነኛ የአይጥ ጣፊያን በአይጥ ሽል ውስጥ በማሳደግ ባደረጉት ንቅለ ተከላ ነው። ነገር ግን እስካሁን ባለው ከሰው ልጅ ህዋስ ጋር የተገናኙ ሙከራዎች ህጋዊ ሁኔታዎችን ሳያሟሉ በመቅረታቸው እንዲሁም ሙከራዎቹ ሊሳኩ ባለመቻላቸው እውን ሳይሆን ቀርቷል። ከዚህ በተጨማሪ ምርምሩ የሞራል ጥያቄዎችንም በማስነሳት ላይ ነው፤ ዋነኛውም አንገብጋቢ ጉዳይ የሰው ልጅ ህዋስን እንስሳት ውስጥ ካስገባነው በእንስሳት አእምሮ ውስጥ በመገኘት ልክ እንደሰው ልጅ አመዛዛኝ ሁኔታ ሊያላብሳቸው ይችላል የሚል ነው። ነገር ግን ፕሮፌሰር ናካውቺ  ሳይንሳዊ ሙከራው የሰው ልጅ ህዋሶች ወደ ጣፊያው ብቻ እንዲሄድ የሚያደርግ ስምምነት ላይ በመድረሳቸው ነው ከጃፓን መንግሥት ፍቃድ ያገኙት።በሐምሌ ወርም ከጃፓን የትምህርት፣ ባህል፣ ስፖርትና ቴክኖሎጂ የተውጣጡ ልሂቃን የምርምር ሥራውን የተወሰኑ ነገሮችን አሟልቶና ሂደቱን ጠብቆ እስከሄደ ድረስ ቀጥልበት ብለውታል። 


Image copyright
Getty Images

'የሰው ፊት ያላቸው እንስሳት'በአሁን ሰዓት እየተሞከረ ያለው በሳይንሳዊ መንገድ የሰውን ልጅ ጣፊያ እንዲያመርቱ ለማድረግ፤  በእንስሳት ሽል ላይ ጣፊያ የሚያመርተውን ዘረ መል ማቋረጥ ሲሆን ለወደፊት ደግሞ ጉበትና ኩላሊት የሚቀጥሉ ይሆናል ተብሏል። ከዚያም የእንስሳቱን ሽል የሰው ልጅ ህዋስ ይወጉትና ሽሉ ሙሉ በሙሉ በራሱ እንዲያድግ ይተውታል። ከዚያም ሽል በእንስሳት ማህፀን ውስጥ እንዲገባ ይደረጋል።ሚኒስቴሩ ለፕሮፌሰር ናካውቺ ፈቃድ የሰጠው ሙከራዎቹን በትንንሽ እንስሳት እንዲያካሂዱና በተቻለም መጠንም ዝርያቸው ከሰው ጋር የማይቀራረቡ መሆን አለባቸው በሚል እንደሆነ አያኮ ማሴዋ በጃፓን የብዝኃ ሕይወትና ደህንነት ዳይሬክተር ለቢቢሲ ገልፀዋል።ከዚህም በተጨማሪ ቡድኑ የሰው ልጅ ህዋሳትን የተሸከሙትን የእንስሶቹን ፅንስ አእምሮም በጥብቅ ይከታተላሉ ተብሏል። እንስሶቹ ከተወለዱም በኋላ ቁጥጥሩ ለሁለት ዓመታት የሚቀጥል ይሆናል ተብሏል። •በቴክኖሎጂ ኢ-ፍትሐዊነትን የምትታገለው ኢትዮጵያዊት ፕሮፌሰር ናካውቺ ለቢቢሲ እንደተናገሩት ምርምራቸውን መስከረም ወር ላይ ይጀምራሉ። በካሊፎርኒያ ስታንፎርድ ዩኒቨርስቲ በተደረገ ሳይንሳዊ ሙከራ ፕሮፌሰር ናካውቺ የሰው ልጅ ህዋስን ከበግ እንቁላል ጋር በማጣመር በበግ ሽል ውስጥ አድርገውት ነበር።ከሃያ ስምንት ቀናት በኋላ ሽሉ ሙሉ በሙሉ ከጥቅም ውጭ ሆኗል። ሽሉ በጣም ጥቂት የሰው ልጅ ህዋስ እንደያዘና ምንም ዓይነት የሰው ምልክትም እንደሌለው ፕሮፌሰር ናካውቺ ለአሻይ ሺምቡን ጋዜጣ ተናግረዋል። ""በበጓ ሰውነት ውስጥ ማደግ የቻሉት የሰው ልጅ ህዋሳት በጣም ጥቂት ናቸው፤ ምናልባትም ከሺዎች ወይም ከዐሥር ሺ ህዋሳት አንዱ ነው"" በማለትም ""በዚህ አካሄድ የሰው ፊት ያለው እንስሳ በጭራሽ ሊወለድ አይችልም"" ብለዋል።


Image copyright
Getty Images

የዝርያ ርቀት የሰው ልጅ ህዋሳትን በሌላ ዝርያ ማሳደግ ቀላል አይደለም።በቴክሳስ ዩኒቨርስቲ የሚገኙት ተመራማሪ ጁን ው እንደሚሉት ከሆነ ከሰውና ከእንስሳት የተዳቀሉ ሼሎችን ከሰው ልጅ ጋር ምንም ዓይነት ግንኙነት የሌላቸው እንደ አሳማና በግ ማህፀን ውስጥ ለማሳደግ መሞከር ምንም ትርጉም የለውም ይላሉ። በነዚህ እንስሳት ውስጥ የሰው ልጅ ህዋስ የማደግ እድል የለውም ገና በሽል ውስጥ እያለ ይሞታል ብለውም ይከራከራሉ። ባለፈው ወር የስፔን ሳይንቲስቶች ከሰውና ከዝንጀሮ የተዳቀለ ሽል በቻይና በሚገኝ ላብራቶሪ መፍጠራቸውን ስፓኒሽ ደይሊ ኤልፓይስ ዘግቦ ነበር። ይህ ምርምርም ሲመራ የነበረው በፕሮፌሰር ጁዋን ካርሎስ ሲሆን ከዚህ ቀደምም ከሰውና አሳማ የተዳቀለ ሽል በላብራቶሪ ፈጥረዋል። 
",https://www.bbc.com/amharic/news-49341423
4,ሂዩማን ራይትስ ዎች፡ ወደ ባሕረ ሰላጤው የሚጓዙ ኢትዮጵያዊያን እንግልት,15 ኦገስት 2019,"



Image copyright
AFP


አጭር የምስል መግለጫ

                    ከሰጠመው ጀልባ የመጣ እንደሆነ የታመነበት የአደጋ ጊዜ ጃኬት በሊቢያ የባህር ዳርቻ ተገኝቷል
                

ቀይ ባሕር እና የኤደን ባሕረ-ሰላጤ መስመርን ተጠቅመው ወደ የመን የሚያቀኑ ኢትዮጵያዊያን ስደተኞች ከፍተኛ እንግልትና ብዝበዛ እየገጠማቸው እንደሆነ 'ሂዩማን ራይትስ ዎች' የተሰኘው የመብት ተሟጋች ድርጅት አስታወቀ።ሳዑዲ አራቢያ ከደረሱ በኋላም ለከፋ ስቃይ እንደሚዳረጉና በግዴታ ወደ ሃገራቸው እንዲመለሱ እንደሚደረግ ድርጅት ዕለተ ዛሬ ባወጣው መግለጫ አትቷል።የኢትዮጵያም ሆነ የየመን እና ሳዑዲ አራቢያ ባለሥልጣናት ችግሩን ለመፍታት የወሰዱት እርምጃ እዚህ ግባ የሚባል አይደለም ሲልም ድርጅቱ ወቅሷል።       • የትኞቹ ሃገራት ከፍተኛ ስደተኛ አላቸው?ባለፉት አሥር ዓመታት ሥራ አጥነት፣ ድርቅ እና ሰብዓዊ መብት ጥሰትን ሸሽተው ከሃገር የወጡ ኢትዮጵያዊያን እጅግ በርካታ ናቸው ይላል መግለጫው በዘገባው። ስደተኞች ቀይ ባሕርን በጀልባ አቋርጠው በየመን በኩል ሳዑዲ ለመግባት አቅደው እንደሚነሱ ተገልጿል።ወደ ሳዑዲ ከሚጓዙት የሚልቁቱ ሕጋዊ ወረቀት ሳይዙ ወደ ጅዳ እንደሚዘልቁ ድርጅቱ ያትታል። «በርካታ ኢትዮጵያዊያን የማይነገሩ እጅግ ሰቅጣጭ ሁኔታዎችን አልፈው ነው ሳዑዲ ለመግባት የሚሞክሩት። ባሕር ውስጥ ከመስጠም ጀምሮ ሊታሰቡ እንኳኝን የማይችሉ ስቃዮችን ያስተናግዳሉ» ይላሉ የሂዩማን ራይትስ ዎች የአፍሪቃ አጥኚ ፌሊክስ ሆርን። «ዓለም አቀፍ ድጋፍ ያለው የኢትዮጵያ መንግሥት፤ ሰውነታቸው ላይ ካለው ልብስ በቀር ምንም ሳይዙ ወደ ሃገር ቤት የሚመለሱ ኢትዮጵያዊያንን ሊደግፍ ይገባል።»ድርጅቱ 12 ከሳዑዲ የተመለሱ ኢትዮጵያዊያንን አዲስ አበባ ላይ አግኝቶ ስላሳለፉት ሕይወት አናግሯቸዋል። ከስደተኞች ጋር የተያያዙ ሥራዎችን የሚሠሩ ግለሰቦች ዘገባው ውስጥ ተካተዋል። የዛሬ 2 ዓመት ገደማ የሳዑዲ መንግሥት ሕጋዊ ያልሆኑ ያላቸውን የሌሎች ሃገራት ዜጎች ባስወጣ ጊዜ 500 ሺህ ኢትዮጵያዊያን ሳዑዲ አራቢያ ይኖሩ እንደነበር የዓለም አቀፉ የስደተኞች ድርጅት [አይኦኤም] መረጃ ያመለክታል።        • ኢትዮጵያዊያንን ብቻ ያሳፈረችው ጀልባ ሰጠመችከግንቦት 2009 - መጋቢት 2011 ባለው ጊዜ 260 ሺህ ገደማ ኢትዮጵያዊያን ከሳዑዲ በግዳጅ እንዲወጡ እንደተደረገ ይገመታል። በግዳጅ ማስወጣቱ አሁንም እንደቀጠለ 'ሂዩማን ራይትስ ዎች' ይናገራል። ኢትዮጵያዊያኑ የሚከተሉት መስመር ጅቡቲ፣ ሶሚሊላንድ፣ ፑንትላንድ፣ የመን እና ሳዑዲ አራቢያን የሚያካልል ሲሆን ሕገ-ወጥ የሰው ደላሎች ስደተኞችን በተለያየ መንገድ በማስፈራራት ገንዘብ እንዲያስልኩ እንደሚያደርጉ ድርጅቱ ያደረገው ጥናት ያሳያል። «ጅልባዋ ላይ 180 ሰዎች ነበርን፤ 25 መሞታቸውን አስታውሳለሁ» 'ሂዩማን ራይትስ ዎች' ካናገራቸው መካከል አንድ ተመላሽ ይናገራል። «ማዕበሉ እጅግ ሲያንገላታን ነበር። በዚህም ጀልባዋ ልትሰጥም ሲሆን ደላሎቹ ወደ ባሕሩ ይወረውሩን ጀመር። አይናችን እያየም 25 ያህሉን ወደ ባሕሩ ወረወሯቸው።» ሰዎችን በህገወጥ መንገድ ከሚያዘዋውሩ ዶላሎች መካከል ኢትዮጵያዊያን እንደሚገኙበት የሚናገሩት ተመላሾቹ የበርካታ ስደተኞች ቤተሰቦች መሬት ወይም ከብት በመሸጥ ገንዘብ ለደላሎች እንደሚልኩ ይናገራሉ። 'ሂዩማን ራይትስ ዎች' ከዚህ በፊት የሳዑዲ ወታደሮች ወደብ ላይ በሕገ ወጥ መንገድ ሊገቡ የሚሞክሩ ሰዎችን እየተኮሱ እንደሚገድሉ ዘግቦ ነበር። ድርጅቱ ያናገረው አንድ ተመላሽም ቦታው በሬሳ የተሞላና የቀብር ሥፍራ እንደሚመስል ይገልፃል።    •  በሊቢያ የስደተኞች ጀልባ ሰምጦ ተሳፋሪዎቹ የገቡበት ጠፋሳዑዲ አራቢያ ውስጥ የሚገኙ እሥር ቤቶች እጅግ የላሸቁ፣ ምግብ እና መፀዳጃ የሌላቸው እንደሆኑ ተመላሾቹ ይናገራሉ። በርካታ ተመላሾች ያለምንም ንብረት ባዶ እጃቸውን የሚመለሱና ለትራንስፖርት እንኳ የሚሆን ገንዘብ የሌላቸው እንደሆኑ ድርጅቱ መታዘቡን ጠቅሷል። የሥነ-ልቦና ቀውስ እና ከበድ ያለ የአካል ጉዳት የደረሰባቸው ፈጣን ሕክምና እንደሚደርግላቸው፤ የመጓጓዣ የሌላቸው ደግሞ ደጋፍ እንደሚደርግላቸው የሚናገረው ድርጅቱ  መልሶ ማቋቋም ትኩረት ሊነፈገው የማይገባ ጉዳይ እንደሆነ ያሰምራል።
",https://www.bbc.com/amharic/news-49354648
5,ብሩክ ዘውዱ፡ በአገር አቀፍ ደረጃ ከፍተኛ ውጤት አስመዝጋቢ,14 ኦገስት 2019,"



Image copyright
AMMA

በዘንድሮው ዓመት የከፍተኛ ትምህርት መግቢያ ሃገር አቀፍ ፈተና የተመዘገበው ከፍተኛው ውጤት 645 ሲሆን፤ ይህ ውጤትም በአማራ ክልል መመዝገቡን የትምህርት ሚኒስቴር የኮሚዩኒኬሽን ዳይሬክተር ወ/ሮ ሃረጓ ማሞ ለቢቢሲ ገልፀዋል።ውጤቱን ያስመዘገበውም ብሩክ ዘውዱ የተባለ በባህርዳር የአየለች ደገፉ መታሰቢያ (ኃይሌ) ትምህርት ቤት ተማሪ መሆኑን ሰምተናል። ስላስመዘገበው ውጤት ለማነጋገር ወደ ብሩክ ስልክ መታን። ምን ተሰማህ አልነው። ብሩክ ውጤቱን እንደሚያመጣ ይጠብቅ ስለነበር ብዙም አልደነቀውም። ""ደስ ብሎኛል"" አለን በአገር አቀፍ ደረጃ ግን ከፍተኛ ውጤት አስመዘግባለሁ ብሎ እንዳላሰበ በመግለፅ። •""እናቴ ካልመጣች አልመረቅም"" ኢዛና ሐዲስ ከማንችስተር ዩኒቨርስቲ እርሱ እንደሚለው በትምህርት ቤቱ ውስጥ የሚያስተምሩ መምህራን ብቃት ፣ በትርፍ ጊዜው [ቅዳሜና እሁድ] መምህራን የሚሰጡትን ማጠናከሪያ ትምህርት መከታተሉ እና የራሱ የንባብ ልምድ ላስመዘገበው ከፍተኛ ውጤት አስተዋፅኦ አድርጎለታል።""ሁሉም ሰው የራሱ ሆነ የጥናት ስልት አለው፤ የእኔ የንባብ ስልት ለሌላው ላይፈይድ ይችላል"" የሚለው ብሩክ በፕሮግራም፣ ብዙም ሳይጨናነቅ እና ደስ እያለው እንደሚያነብ ከዚያም ፈተናን ተረጋግቶ የመፈተን ልምድ እንዳለው ገልፆልናል።•በቴክኖሎጂ ኢ-ፍትሐዊነትን የምትታገለው ኢትዮጵያዊት ብሩክ ወላጅ አባቱን በሞት ያጣው የ10 ዓመት ታዳጊ እያለ ነበር። ከዚያም በኋላ እናታቸው የእናትንም የአባትንም ቦታ ተክተው እነርሱን ማሳደግ ያዙ።ታዲያ እርሱም ሆነ እህትና ወንድሙ በትምህርታቸው ውጤታማ እንዲሆኑ እናታቸው የሚያደርጉላቸው ድጋፍና ክትትል ከፍተኛ እንደነበር ሳይጠቅስ አላለፈም።""እናቴ ብዙም አንብቡ ብላ አትጎተጉተንም ፤ እኛ በፈለግንበት ሰዓት አምነንበት ነው እንድናነብ የምታደርገው"" ይላል።


Image copyright
Facebook


አጭር የምስል መግለጫ

                    ተማሪ ብሩክ ገና ትምህርት ቤት ሳይገባ በእህቱ የወላጆች በዓል ሥነ ሥርዓት ላይ ከአትሌት ኃይሌ ጋር ካልተነሳሁ ብሎ የተነሳው(እናቱ እንደነገሩን)
                

ብሩክ እንደሚለው ታላቅ እህቱም የዛሬ ሦስት ዓመት እርሱ በተማረበት አየለች መታሰቢያ (ኃይሌ) ትምህርት ቤት፤ በትምህርት ቤቱ ከፍተኛ ውጤት እንዳስመዘገበች ያስታውሳል።የእርሱ ታናሽ ወንድምም ቢሆን የዋዛ አይደለም፤ ጥሩ የትምህርት አቀባበል አለው። ብሩክ ለጊዜው የትኛውን የትምህርት ዘርፍ ሊያጠና እንደሚችል ውሳኔ አላሳለፈም። በጤና ዘርፍ፣ በኮምፒዩተር ሶፍት ዌር ኢንጅነሪንግ እንዲሁም በሌሎች ዘርፎች የመማር ፍላጎት ቢኖረውም ወደ ሕክምናው ዘርፍ ሳያደላ እንደማይቀር ግን ይናገራል።ብሩክ ወደፊት አንድ ግብ ብቻ አስቀምጦ መጓዙ አያዋጣም ከሚሉት ወገኖች ነው። ወደፊት የተሻለ ነገር ፍለጋ በተለያዩ ዘርፎች እንደሚታትር ነግሮናል።""ደስታ ያሰክራል፤ ደስታ እንባ እንባ ይላል"" ሲሉ በልጃቸው ውጤት እንደተደሰቱ የገለፁልን ደግሞ እናቱ ወ/ሮ ኤልሳቤጥ ጥላሁን ናቸው።የልጃቸውን መልካም ውጤት ዜና የሰሙትም ከራሱ ከልጃቸው ነበር።""ደውሎ፤ እንዳትደነግጭ፤ ስድስት መቶ ምናምን አምጥቻለሁ ብሎ ስልኩን ዘጋው"" ይላሉ የስልክ ልውውጣቸውን ሲያስታውሱ። ከዚያ በኋላ ግን ጓደኛው ደውሎ ብሩክ ከኢትዮጵያ ተፈታኞች አንደኛ እንደወጣ ሲነግራቸው ደስታቸውን መቆጣጠር እንዳልቻሉ ይናገራሉ።•በአገር ውስጥ ያለው መፈናቀል ሕገ ወጥ ስደትን አባብሷል?በወቅቱ ጓደኛቸው ቤት ነበሩና "" እሷን አቅፌ ጮህኩ፤ እሷን አቅፌ አለቀስኩ፣ ተንበረከኩ...ፈጣሪን አመሰገንኩ"" ይላሉ።ወ/ሮ ኤልሳቤት ከ12ኛ ክፍል በላይ በትምህርታቸው አልገፉም- አንድም ውጤት ስላላስመዘገቡ፤ በግልም ለመማር አቅም ስላልነበራቸው፤ በሌላም በኩል በትዳር ኃላፊነት ውስጥ ስለገቡ።የዛሬ ዘጠኝ ዓመት ባለቤታቸው በሞት ከተለዩዋቸው በኋላ 'ልጆቼ ናቸው ሥራዎቼ' ብለው የሚችሉትን ሁሉ እያደረጉ እንደሆነ ያስረዳሉ።""እናንተ የምታስመዘግቡት ውጤት ለእኔ ደመወዜ ነው እያልኩ ስለማሳድጋቸው ተግተው ነው የሚሰሩት "" ይላሉ- ወ/ሮ ኤልሳቤት። መልካም ውጤት ሲያመጡም ደመወዝ እንደከፈሉኝ ነው የሚሰማቸው ሲሉ ከልጆቻቸው ጋር ያላቸውን ተግባቦት ይገልፃሉ፤ እንዲያጠኑ ብዙም ጫና አያሳድሩባቸውም።""በትምህርት ብቻ ሳይሆን ጥሩ ዜጋ እንዲሆኑ ፤ ገንዘብ በምንም መንገድ ይገኛል፤ መማር ስብዕናን ያንጻል፤ ስብዕናን ያሟላ ሰው እንድትሆኑ እፈልጋለሁ እያልኩ ነው ያሳደግኳቸው"" ይላሉ።ለእርሳቸው ብቻ ሳይሆን ለአገር የሚጠቅሙ ዜጎች እንዲሆኑ እንደሚለፉ ይናገራሉ።•የቀድሞው የአንጎላ መሪ ልጅ የ15 ሚሊዮን ዶላር ቤቷን ልታፈርስ ነው""የምንኖረው ሁለት ክፍል ቤቶችን እያከራየን ነው፤ ለልጆቼ የማወርሳቸው ምንም ሀብት የለኝም"" የሚሉት ወ/ሮ ኤልሳቤት እነርሱ ላይ ፍሬያቸውን ማየት ይፈልጋሉ።ወ/ሮ ኤልሳቤጥ ስለ ብሩክ ሲናገሩም ""ብሩክ በተሰማራበት ሁሉ ውጤታማ መሆን የሚችል ልጅ ነው፤ የሞከረው ሁሉ ይሳካል""ሲሉ ብዙ ጊዜ ናሳ የመሄድ ምኞት እንዳለው ገልፀውልናል።በአገር አቀፍ ደረጃ የከፍተኛ ትምህርት መግቢያ ፈተና ለመውሰድ ከተመዘገቡት 322 ሺህ 717 ተማሪዎች መካከል 319,264 የሚሆኑት ፈተናውን መውሰዳቸውን የትምህርት ሚኒስቴር በይፋዊ ገፁ አስታውቋል።ፈተና ላይ ከተቀመጡት ውስጥም 59 ተማሪዎች ከ600 በላይ ውጤት ሲያመጡ 48.59 በመቶ የሚሆኑት ደግሞ ከ350 በላይ ውጤት አምጥተዋል።በዘንድሮው ዓመት በፈተናው ወቅት በተፈጸመ የደንብ ጥሰት የ68 ተማሪዎች ውጤት መሰረዙም ተገልጿል።በመጨረሻም...አፕቲቲዩድ የትምህርት ዘርፍ የበርካታ ተማሪዎች ውጤት ዝቅ ማለቱ ብዙዎችን እያነጋገረ ነው። ለብሩክ ይህንኑ ጥያቄ ሰንዝረንለት ነበር። በእርግጥ እርሱ""86 አካባቢ አስመዝግቤያለሁ""ይላል። ቢሆንም ግን ምክንያቱን ሳንጠይቀው አላለፍንም። እርሱም የትምህርቱ ዘርፍ የተማሪዎችን ጠቅላላ እውቀት ለመመዘን እንደሚሰጥ ጠቅሶ ""ትምህርቱ እንደ አንድ የትምህርት ዘርፍ አይሰጥም፤ መምህራን ናቸው በበጎ ፈቃደኝነት እገዛ የሚያደርጉት፤ በዚያ ምክንያት ይሆናል"" ሲል የግል አስተያየቱን አካፍሎናል።  
",https://www.bbc.com/amharic/news-49340988
6,አሜሪካ ውስጥ አንድ ታጣቂ ስድስት ፖሊሶችን አቆሰለ,15 ኦገስት 2019,"



Image copyright
Reuters

አንድ ታጣቂ በአሜሪካዋ ፊላደልፊያ ከተማ ውስጥ ከፖሊሶች ጋር የተኩስ ልውውጥ አድርጎ ስድስቱን ካቆሰለ በኋላ መያዙ ተዘገበ። የተኩስ ልውውጡ የተጀመረው ፖሊሶች ፊላዴልፊያ ከተማ ውስጥ ኒስታውን ቲያጎ ተብሎ በሚታወቅ አካባቢ ከዕፅ ጋር የተያያዘ የመጥሪያ ወረቀት ለመስጠት በመጡበት ጊዜ ነው ተብሏል።ታጣቂው በፖሊሶች ላይ ተኩስ ከፍቶ የተኩስ ልውውጡ ለሰባት ሰዓታት ያህል ከተካሄደ በኋላ ግለሰቡ እጅ በመስጠቱ ፍጥጫው አብቅቷል።              • በቴክሳሱ ጅምላ ጥቃት 20 ሰዎች ሞተዋል             • የኦሃዮው ታጣቂ እህቱንና ስምንት ሰዎችን ገደለሞውሪስ ሂል የተባለው የ36 ዓመቱ ጎልማሳ እጁን ወደላይ አንስቶ ከቤቱ ሲወጣ የሚያሳዩ ምስሎች በማህበራዊ ሚዲያ ላይ የታዩ ሲሆን የተጠርጣሪው ጠበቃም ግለሰቡ እጁን እንዲሰጥ እንዳግባቡት ተናግረዋል። በአካባቢው የደረሱት ፈጥኖ ደራሽ ፖሊስ አባላት ከግለሰቡ ቤት መውጫ አጥተው የነበሩ ሁለት የፖሊስ ኣባላትንና ሦስት ሌሎች ሰዎችን ነጻ ማውጣታቸው ተገልጿል። ተጠርጣሪው በርካታ ሽጉጦችና ከፊል አውቶማቲክ ጠመንጃ ታጥቆ እንደነበር ፖሊስ ገልጾ፤ ታጣቂው በአካባቢው በነበሩ ፈጥኖ ደራሽ ፖሊስ አባላት ላይ ከቤት ውስጥ ሆኖ ሲተኩስ እንደነበረ ተብሏል። የአካባቢው መገናኛ ብዙሃን እንደዘገቡት ግለሰቡ ከፖሊሶች ጋር ያደርግ የነበረውን የተኩስ ልውውጥ ክስተት በፌስቡክ ላይ በቀጥታ ያስተላልፈው ነበር። በተኩስ ልውውጡ ለህይወት አስጊ ያልሆነ የመቁሰል ጉዳት የደረሰባቸው ስድስት የፖሊስ መኮንኖች ህክምና ተደርጎላቸው ከሆስፒታል መውጣታቸውም ታውቋል። የአካባቢው የፖሊስ ባለስልጣን እንደተናገት ""በዚህ የተኩስ ልውውጥ በርካታ የፖሊስ መኮንኖች አለመገደላቸው እንደተአምር የሚቆጠር ነው"" ሲሉ ተናግረዋል።          • ከክራይስትቸርች የመስጊድ ጥቃት በተአምር የተረፈው ኢትዮጵያዊ በፍጥጫው ወቅት በመኪና የተገጨ አንድ ሌላ ፖሊስ ግን ህክምና እየተከታተለ ሆስፒታል ውስጥ እንደሚገኝም ተገልጿል። የዋይት ሃውስ ፕሬስ ክፍል ኃላፊ ሆጋን ጊድሊ እንደገለጹት ፖሊሶች ስለቆሰሉበት ስለዚህ ክስተት ለፕሬዝዳንት ዶናልድ ትራምፕ እንደተነገራቸው ገልጸዋል። ይህ የተኩስ ልውውጥ ያጋጠመው በአሜሪካ የተለያዩ ግዛቶች ውስጥ ታጣቂዎች ተኩስ ከፍተው በርካታ ሰዎችን ከገደሉና ካቆሰሉ ከጥቂት ሳምንት በኋላ በጦር መሳሪያ ላይ የሚደረግ ቁጥጥርን በተመለከተ የሚደረገው ክርክር እየጠነከረ በመጣበት ጊዜ ነው።  
",https://www.bbc.com/amharic/news-49356157
7,ካስተር ሰሜኒያ፡ «ሴት ስፖርተኞች ደግፈውኝ አያውቁም»,15 ኦገስት 2019,"



Image copyright
Getty Images


አጭር የምስል መግለጫ

                    የሁለት ጊዜ የኦሎምፒክ አሸናፊዋ ደቡብ አፍሪቃዊት ካስተር ሰሜኒያ
                

የሁለት ጊዜ የኦሎምፒክ አሸናፊዋ ደቡብ አፍሪቃዊቷ ካስተር ሰሜኒያ 'ሴት ስፖርተኞች ከጎኔ ቆመው አያውቁም' ስትል ቅሬታዋን አሰምታለች። በ800 ሜትር ለሃገሯ ደቡብ አፍሪቃ ሶስት ጊዜ ወርቅ ያመጣችው ሰሜኒያ ወርሃ መስከረም ዶሃ ላይ በሚካሄደው ውድድር ላይ እንደማትሳተፍ ታውቋል። ምክንያቱ ደግሞ ለሴት አትሌቶች ከሚፈቀደው በላይ የቴስቴስትሮን ሆርሞን ውስጥ አለ በመባሉ ነው። «ዒለማ የሆንኩት ልሸንፍላቸው ስላልቻልኩ ነው» ስትል የ28 ዓመቷ የ800 ሜትር ሯጭ ሃሳቧን ሰጥታለች። የስዊዝ ፍርድ ቤት ለካስተር ሰሜንያ ፍርድ ሰጠ«የስፖርቱን ዓለም ከተቀላቀልኩ ወዲህ ድጋፍ አግኝቻለሁ ብዬ አላስብም፤ በተለይ ደግሞ በሴት የሙያ አጋሮቼ።»ጆሃንስበርግ ውስጥ በተካሄደ የሴቶች ውይይት ላይ ተሳታፊ የነበረችው ሰሜኒያ «በዓለም አቀፍ መድረኮች ላይ ተቀናቃኞቼ ይህንን ምክንያት ይዘው ሲመጡ ሳይ፤ ምን ብዬ ልጥራው. . .ብቻ አስደሳች ያልሆነ ምክንያት ነው።»የዓለም አቀፉ አትሌቲክስ ፌዴሬሽኖች ማሕበር [አይኤኤፍ] እርሷንና ሌሎቹ አትሌቶች በውስጣቸው ያለው የቴስቴስትሮን ሆርሞን መጠን በሕክምና እንዲቀነስ ተደርጎ እንዲወዳደሩ ወይም ወደ ሌላ ርቀት እንዲቀይሩ የሚያዘውን ህግ በመቃወም ስትሟገት ቆይታለች። ሰሜኒያ፤ በቀጣዩ ክረምት ቶክዮ ላይ በሚካሄደው የኦሎምፒክ ውድድር መሳተፍ እና ማሸነፍ ከቻለች በሶስት ተከታታይ ኦሎምፒኮች ወርቅ በማምጣት ታሪክ ትሠራለች። ነገር ግን ውሳኔው በፍርድ ቤት እጅ ነው የሚገኘው። ደቡብ አፍሪካዊቷ ሯጭ ለፍርድ ቤት ይግባኝ አለችአይኤኤፍ ሁለት ጊዜ ሆርሞኗን በመድሃኒት ካልቀነሽ አትወዳደሪም በሚል ከውድድር ውጭ ያረጋት ሲሆን ለዚህም ውሳኔ ይግባኝ ጠይቃለች።«በመስኩ በጣም ምርጧ ነኝ። የዓለም ምርጥ ሆነሽ ስትገኝ ሰዎች የምታደርጊውን ነገር ሁሉ መከታተል ይጀምራሉ።»«እኔ ችግር የሆንኩት በጣም ስኬታማ ስለሆንኩ ነው። ሰዎች ደግሞ ሊያስወግዱኝ ይፈልጋሉ።»«እኔን ማስቆም የሚፈልግ ሰው ከመሮጪያ መስመሩ ላይ ጎትቶ ሊያስወጣኝ ይችላል። ሌላ የምለው ነገር የለኝም። የምነግራችሁ ነገር ቢኖር እኔ የመጨዋቸው ሜዳ ላይ መሆኔን ነው።»ፆታዋ ያከራከረው ሯጭ በፍርድ ቤት ተረታች
",https://www.bbc.com/amharic/news-49354647
8,ምግብ ወሲብን የተሻለ ያደርጋል?,20 ጁላይ 2019,"



Image copyright
Getty Images

ወሲብና ምግብን ምን ያገናኛቸዋል? ብለው ይጠይቁ ይሆናል። ተመራማሪዎች እንደሚሉት አመጋገባችን እና የወሲብ ሕይወታችን ቀጥተኛ ትስስር አላቸው።ደስታ የሚፈጥር ንጥረ ነገር ያላቸው ምግቦች ጤናማ የወሲብ ሕይወት እንዲኖረን ያደርጋሉ። ከነዚህ ምግቦች ጥቂቱን እናስተዋውቃችሁ።1. ቃርያ፣ ሚጥሚጣ. . . ካፕሳይሲን የሚባለው ንጥረ ነገር ቃርያ፣ ሚጥሚጣ በመሰሉ የሚያቃጥሉ ምግቦች ውስጥ ይገኛል። ሰዎች ደስታ ሲሰማቸው የሚመነጨው ኢንዶርፊን ሆርሞን እንዲዘዋወር ቃርያና ሚጥሚጣ ያግዛሉ።በተጨማሪም የደም ዝውውርን ያፋጥናል። የሰውነት የሙቀት መጠንና የልብ ምት ፍጥነት እንዲጨምርም ይረዳል። እነዚህ በወሲብ ወቅት ሰውነታችን ላይ የሚስተዋሉ ለውጦች ናቸው።• ለወሲብ ትክክለኛው ዕድሜ የቱ ነው?  2. ቸኮሌት


Image copyright
Getty Images

ቸኮሌት ፊኒሌትያላሚን የሚባል ንጥረ ነገር አለው። ቸኮሌት መብላትና በፍቅር መክነፍ የሚያያዙትም በዚህ ንጥረ ነገር ምክንያት ነው።ንጥረ ነገሩ የፍቅር ግንኙነት ሲጀመር ደስ የሚል ስሜት እንዲፈጠር ያደርጋል። ቸኮሌት ውስጥ ትራይፕቶፋን የተባለ አሚኖ አሲድ ይገኛል። ይህም ሰውነት ውስጥ ደስታ የሚያመነጭ ሴሮቶይን የሚባል ንጥረ ነገር እንዲዘዋወር ይረዳል።ትራይፕቶፋን ከእንቁላል፣ ከለውዝ፣ ከሶያ ምርቶችም ሊገኝ ይችላል።• ኢንተርኔትን የሚሾፍረው የወሲብ ፊልም ይሆን?ቸኮሌትና የወሲብ ሕይወት መካከል ግንኙነት አለ መባል የጀመረው ከ16ኛው ክፍለ ዘመን አንስቶ ነው።3. አልኮል ወሲብን የተሻለ ያደርጋል? 


Image copyright
Getty Images

አልኮል የወሲብ ተነሳሽነትን ቢጨምርም፤ የግብረ ሥጋ ግንኙነት በሚደረግበት ወቅት ተጽዕኖ ሊያሳድርም ይችላል። ተመራማሪዎች እንደሚሉት፤ ከመጠን በላይ መጠጣት የወሲብ ፍላጎትን ይቀንሳል።የአልኮል ሽታ ስለሚረብሽም የወሲብ ሕይወት ላይ አሉታዊ ተጽዕኖ ሊያሳድር ይችላል።• እንግሊዛውያን የወሲብ ሕይወታቸው ''ደካማ ነው'' ተባለ4. ፍራፍሬዎችስ?ጥናቶች እንደሚያሳዩት የብልት አለመቆም ችግር ያለባቸው ወንዶች ፍላቮኖይድ የተባለ ኬሚካል የያዙ ምግቦች እንዲመገቡ ይመከራል።ለምሳሌ ብሉቤሪ የተባለ የእንጆሪ ዝርያ፣ ብርቱካንና ሎሚም ችግሩን ይቀርፋሉ።የተለያዩ ፍራፍሬዎችን መመገብ የብልት አለመቆም ችግርን 14% ይቀንሳል። • የአለም የምግብ ቀን: አስገራሚ የአለማችን ምግቦችከአትክልት፣ ፍራፍሬዎች፣ የወይራ ዘይትና ለውዝ በተጨማሪ የሜዲትራኒያን አካባቢ ምግቦች የብልት አለመቆም ችግርን እንደሚቀርፉም ተመራማሪዎች ይናገራሉ። ቼሪ፣ ብላክቤሪ የተባለው የእንጆሪ አይነት፣ የወይን ፍሬ እና ቀይ ጥቅል ጎመን አንቶካይኒን የያዙ ምግቦች ናቸው።ሲጠቃለል. . . የወሲብ ሕይወትን እንደሚያሻሽሉ የሚነገርላቸው አፍሮዲሲያክ የተባሉ ምግቦችን በሦስት ከፍሎ ማየት ይቻላል። አንደኛው የወሲብ ፍላጎት፣ ሁለተኛው ወሲብ የመፈጸም ብቃትና ሦስተኛው ከወሲብ የሚገኝ ሀሴት ናቸው።በእርግጥ ተመራማሪዎች እነዚህን ውጤቶች መለካት አልቻሉም። እንዲያውም እስካሁን በእርግጠኛነት መናገር የቻሉት አፍሮዲሲያክ የቆዩ ፍራፍሬዎችን ሽታ ነው። ዶ/ር ክሪችማን የተባሉ የተባሉ የሥነ ተዋልዶ ጤና ተመራማሪ እያንዳንዱ ሰው የተሻለ የወሲብ ሕይወት እንዲኖረኝ ረድቶኛል የሚለውን ምግብ እንዲያዘወትር ይመክራሉ። አብዛኞቹ አፍሮዲሲያክ የሚባሉ ምግቦች ጤናማ ምግቦች ናቸው። ወሲብ የተሻለ እንዲሆን ይረዳሉ የሚባሉ ነገር ግን ጤናማ ያልሆኑ ምግቦችን አለመጠቀም ይመከራል። አንዳንዴ የወሲብ ፍላጎት አናሳ ሲሆን ከጤና ችግር ጋር ሊያያዝ ስለሚችል ሀኪም ማማከር ያሻል።
",https://www.bbc.com/amharic/49055713
9,የቀድሞው የአንጎላ መሪ ልጅ የ15 ሚሊዮን ዶላር ቤቷን አፍርሳ ልትገነባ ነው,14 ኦገስት 2019,"




ለበርካታ አስርት ዓመታት አንጎላን የመሩት የቀድሞው ፕሬዝዳንት ጆሴ ኤድዋርዶ ዶስ ሳንቶስ ልጅ ለንደን ውስጥ ያላትን ከ15 ሚሊዮን ዶላር በላይ የሚያወጣ ቅንጡ መኖሪያ ቤቷን አፍርሳ ልትገነባ መሆኑ ተነገረ። ኢዛቤላ ዶስ ሳንቶስ ከዓለማችን ውድ ከተሞች መካከል በምትጠቀሰው ለንደን ውስጥ ያላትን ግዙፍ ቅንጡ መኖሪያ ቤቷን አፍርሳ እንደገና ልታስገነባው መሆኑን የእንግሊዙ ታይምስ ጋዜጣ ዘገበ።የናጠጡ ሃብታም ከሚባሉት አፍሪካዊያን ሴት መካከል እንደሆነች የሚነገርላት ቢለየነሯ የቀድሞው የአንጎላ ፕሬዝዳንት ልጅ ኢዛቤላ የቤቱ ባለቤት መሆኗ የታወቀው ፈርሶ በሚገነባው ውድ ቤት ዕቅድ ላይ በተፈጠረ አለመግባባት ሳቢያ እንደሆነ ተዘግቧል።• ""ቃሊቲ ማረሚያ ቤት ትምህርት ቤት ሆኖኛል"" ደበበ እሸቱ• የውሃ እጥረት ዋነኛው የዓለማችን ስጋት • ካለሁበት 30፡ መስቀል እና አረፋን ሳስታውስ ውስጤ ይረበሻልየተትረፈረፋቸው ባለጸጎች ይኖሩበታል ተብሎ በሚነገርለት ኬንሲንግተን በተባለው የለንደን ክፍል ውስጥ የሚገኘው ፈርሶ የሚገነባው የኢዛቤላ ዶስ ሳንቶስ መኖሪያ ቤት ዕቅድ በጎረቤቶቿ ዘንድ ቁጣን እንደቀሰቀሰ ተገልጿል። እንደ ጋዜጣው ዘገባ ግን ኢዛቤላ መልሳ ልትገነባው ያሰበችውና ድንቅ የሥነ ህንጻ ምኞቷን እውን ለማድረግ ያሰበችውን የቤቷን ግንባታ ዕቅድ በዙሪያዋ ባሉ ነዋሪዎች ተቃውሞ ቢቀርብበትም ግንባታውን ለማከናወን ከሚመለከተው አካል ፈቃድ አግኝታለች።  በእንግሊዝ ጋዜጦች ላይ የወጡ ዘገባዎች የግዙፉን ቤት ፎቶ ግራፎች ይዘው የወጡ ሲሆን ኤዛቤላ ዶስ ሳንቶስ ቤቱን ከ12 ዓመት በፊት መግዛቷን ጠቅሰዋል።  
",https://www.bbc.com/amharic/news-49342543
10,የሱዳን የቀድሞ የመረጃና ደህንነት ኃላፊ ሳላህ ጎሽ አሜሪካ እንዳይገቡ ታገዱ,15 ኦገስት 2019,"



Image copyright
AFP

የሱዳን የቀድሞ የመረጃና ደህንነት ኃላፊ ሳላህ ጎሽ ወደ አሜሪካ እንዳይገቡ መታገዳቸው ተገለፀ። የቀድሞ ኃላፊው ወደ አሜሪካ እንዳይገቡ የታገዱት በሰብአዊ መብት ጥሰት እጃቸው አለበት በሚል ነው።እርሳቸው ብቻም ሳይሆኑ ቤተሰባቸውም ወደ አሜሪካ እንዳይገቡ እገዳው ተጥሎባቸዋል።• በሱዳን ወታደራዊ ምክርቤቱና ተቃዋሚዎች ተስማሙ• ሳዑዲ አረቢያ ለሱዳን የገንዘብ ድጋፍ አደረገችየአሜሪካ የውጭ ጉዳይ ሚኒስቴር ያወጣው መግለጫ እንደሚያትተው የቀድሞ ኃላፊው ሳላህ፤ የሱዳን ብሔራዊ የፀጥታና ደህንነት ኃላፊ በነበሩበት ወቅት ሰዎችን በማሰቃየት እጃቸው እንዳለበት ተጨባጭ ማስረጃ አለኝ ብሏል።የቀድሞ የአገሪቷ ፕሬዝዳንት ኦማር አል በሽር ከሥልጣን እስከተወገዱበት ሚያዚያ ወር ድረስ ከመረጃና ደህንነት ኃላፊው ሳላህ ጋር ጥብቅ ግንኙነት እንደነበራቸው ተገልጿል።እርሳቸው ከሥልጣን ከወረዱ በኋላ በተቃዋሚዎች ግፊት ምክንያት ኃላፊነታቸውን ለቀዋል።የአሜሪካ የውጭ ጉዳይ ሚኒስቴር ቃል አቀባይ ማይክ ፖምፔዌ፤ ሱዳን በሲቪል የሚመራ መንግሥት እንዲኖራት ድጋፋቸውን እንደሚያደርጉ በትዊተር ገፃቸው ላይ መልእክታቸውን አስፍረዋል።አሁን ሃገሪቷን እያስተዳደረ ያለው ምክርቤት እና የተቃዋሚዎች ጥምረት በሦስት ዓመታት የሽግግር ጊዜ ስለሚኖራቸው ኃላፊነት ከአስር ቀናት በፊት መፈራረማቸው የሚታወስ ነው።በሚኖራቸው የሥልጣን ክፍፍል ላይም ለመጨረሻ ጊዜ በመጭው ቅዳሜ እንደሚፈራረሙ ይጠበቃል።
",https://www.bbc.com/amharic/news-49354758
