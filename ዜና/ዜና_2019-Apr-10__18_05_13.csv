ደረጃ,ርዕስ,ቀን,ዜና,ድረ-ገጽ
1,የኢቲ 302 የመጨረሻዎቹ ስድስት ደቂቃዎች,10 ኤፕረል 2019,"



Image copyright
JOEL SAGET

 በዓለም አቀፉ አሠራር መሰረት የተለያዩ አካላት ተሳትፈውበታል የተባለለት በአደጋው የመጀመሪያ ደረጃ ሪፖርት ላይ የቦይንግ 737 ማክስ 8 የበረራ ቁጥር የኢቲ 302 የመጨረሻ ደቂቃዎች የበረራ ታሪክ ዝርዝር መረጃ ወጥቷል። የመጀመሪያ ደረጃ ሪፖርቱ ከአየር ትራፊክ ተቆጣጣሪዎች ጋር የተደረገውን ምልልስ፣ በበረራ መረጃ መመዝገቢያ ሳጥን ውስጥ የተገኘውን መረጃ እና ከአብራሪዎች ክፍል ውስጥ የተቀረጸውን ድምጽ ዋቢ አድርጓል። ስሙ እንዳይጠቀስ የጠየቀ አብራሪ የመጀመሪያ ደረጃ ሪፖርቱ ላይ በመመስረት የኢቲ 302 የመጨረሻዎቹ ስድስት ደቂቃዎች ምን ይመስሉ እንደነበር ለቢቢሲ እንደሚከተለው አስቃኝቷል። እሁድ ጠዋት መጋቢት 1/2011 ዓ.ም የኢትዮጵያ አየር መንግድ ቦይንግ 737 ማክስ 8 አውሮፕላን በበረራ ቁጥር ኢቲ 302 የአየር መንገዱን 8 ሰራተኞችን ጨምሮ 157 መንገደኞችን በመያዝ ወደታቀደለት ናይሮቢ ኬንያ ለመብረር እየተዘጋጀ ነው። • አውሮፕላኑ 'ከቁጥጥር ውጪ ሆኖ ነበር'• አደጋው የደረሰበት ቦይንግ 737 የገጠመው ምን ነበር ? ጠዋት 02፡37፡34- የአየር ትራፊክ ተቆጣጣሪዎች አውሮፕላኑ በረራውን እንዲያደርግ እና በ119.7 ሄርዝ ላይ በራዳር አማካኝነት ግንኙነት እንዲፈጽም ፈቃድ ሰጥተው አውሮፕላኑ ለመነሳት ዝግጅቱን ጀመረ።    የአየር ትራፊክ ተቆጣጣሪዎች አንድ አውሮፕላን እንዲነሳ ፍቃድ (ቴክ ኦፍ ክሊራንስ) ከመስጠታቸው በፊት የተለያዩ ቅድመ ሁኔታዎች መሟላታቸውን ያረጋግጣሉ።ከነዚህም መካከል በተመሳሳይ ሰዓት የሚነሱ እና የሚያርፉ አውሮፕላኖች አለመኖራቸውን፣ ለመንገደኞች የሚደረጉ የበረራ ላይ ደህንነት ገለጻዎች መጠናቀቃቸውን እና የመሳሰሉትን ያጠቃልላል። 


Image copyright
HASSAN/FEKRUDIN 

ከዚያም አውሮፕላኑ ተንደርድሮ ወደ ሚነሳበት  የመንደርደሪያ ጥርጊያ (ራንዌይ) 07R (07ቀኝ ማለት ነው) መጠጋት ጀመረ። ማብራሪያውን የሰጠን አብራሪ እንደሚለው ከሆነ አውሮፕላን ተንደርድሮ የሚነሳበት መንገድ (ራንዌይ) ስያሜውን የሚያገኘው በአቅጣጫ መጠቆሚያ መሰረት ነው። አብራሪው ጨምሮም የኢትዮጵያ አየር መንገድ የበረራ ቁጥሮችም አውሮፕላኑ ወዴት እንደሚበር ይጠቁማሉ። ለምሳሌ ኢቲ3xx ብለው የሚጀምሩ የበረራ ቁጥሮች መዳረሻቸው ምሥራቅ አፍሪካ ሲሆን ኢቲ5xx ብለው የሚጀምሩት ደግሞ ሰሜን እና ደቡብ አሜሪካ እንዲሁም ኢቲ6xx ብለው የሚጀመሩ የበረራ ቁጥሮች መዳረሻቸው ሩቅ ምሥራቅ ነው።  02፡37፡34 - የአውሮፕላኑ ዋና አብራሪ አውሮፕላኑን እያበረረ እንደሆነ ገልጿል። 02፡38፡44 - አውሮፕላኑ ከተነሳ በኋላ ወዲያውኑ ማለትም አውሮፕላኑ ለመነሳት መንቀሳቀስ ከጀመረበት ከአንድ ደቂቃ ከ10 ሰከንዶች በኋላ የአውሮፕላኑ በግራ እና በቀኝ ክንፉ በኩል አንግል ኦፍ አታክ ሴንሰር የተመዘገበው መረጃ ከተገቢው ውጪ መሆኑን ያሳያል። 



02፡38፡46 - ረዳት አብራሪው ''Master Caution Anti-Ice'' ማስጠንቀቂያ መምጣቱን ለዋና አብራሪው ሲናገር ተሰምቷል። ማስተር ኮሽን (Master Caution) በአውሮፕላን ሥርዓት ላይ አንዳች ችግር ሲያጋጥም ለአብራሪዎች የሚጠቁም ሥርዓት ሲሆን በዚህ ሰዓት የደረሳቸው ''Master Caution Anti-Ice'' ማሰጠንቀቂያ የአውሮፕላኑን አካል ከከፍተኛ ቅዝቃዜ የሚጠብቀው አካል ችግር እንዳጋጠመው እንደሆነ አብራሪው ያስረዳል። 02፡38፡58 -ዋና አብራሪው ''ኮማንድ'' በማለት አውሮፕላኑን ''አውቶፓይለት'' ሥርዓት ላይ ለማድረግ ቢጥርም፤ አውሮፕላኑ አውቶፓይለት ላይ እንዳልሆነ የሚያስጠነቅቅ መልዕክት መጣ። አውቶፓይለት ማለት አውሮፕላኑ በተወሰነለት አቅጣጫ በእራሱ ሥርዓት እንዲበር የሚያደርግ ዘዴ ነው። ከሁለት ሰከንዶች በኋላ ማለትም 02፡39፡00 ላይ ዋና አብራሪው በድጋሚ ''ኮማንድ'' በማለት አውሮፕላኑን ''አውቶ ፓይለት'' ሥርዓት ላይ ለማድረግ ቢሞክርም ከአንድ ሰከንድ በኋላ (02፡39፡01) አውሮፕላኑ አውቶ ፓይለት ላይ እንዳልሆነ የሚያስጠነቅቅ መልዕክት ከአውሮፕላኑ መጣ።  02፡39፡06 - ከአምስት ሰከንዶች በኋላ ማለት ነው፤ በዋና አብራሪው ትዕዛዝ ረዳት አብራሪው ከአየር ትራፊክ ተቆጣጣሪዎች ጋር ግንኙነት አደረገ። ረዳት አብራሪው ''SHALA 2A departure crossing 8400 ft and climbing FL 320'' በማለት ሪፖርት አደረገ። አብራሪው ይህንን ሲል 'ሻላ 2ኤ' ማለት ከአዲስ አበባ ወደ ናይሮቢ የሚወስድ የተወሰነ የበረራ አቅጣጫ ሲሆን፤ 8400 ጫማ ከፍታ እያቋረጡ እንደሆነ እና 32000 ጫማ ከፍታ ይዘው እንደሚበሩ ነው ረዳት አብራሪው ሪፖርት ያደረገው። • የመደመር እሳቤ ከአንድ ዓመት በኋላ  • ጨው በየዓመቱ 3 ሚሊዮን ሰዎችን ይገድላል02፡39፡45 - ዋና አብራሪው ፍላፕስ አፕ (Flaps up) በማለት ለረዳት አብራሪው ትዕዛዝ ሰጠ። ረዳት አብራሪውም ትዕዛዙን ተቀበለ። ፍላፕስ የአውሮፕላኑ አካል ሲሆኑ አውሮፕላኑ ከመሬት ለመነሳት በሚያደርገው ጥረት በቂ ፍጥነት እንዲያገኝ የሚያስችሉ ናቸው። ማብራሪያውን የሰጠን አብራሪ እንደሚለው የኢቲ 302 አብራሪዎች እንዳደረጉት ሁሉ አንድ አውሮፕላን ከተነሳ እና በቂ ከፍታን ከያዘ ፍላፕሶቹን ይሰበስባል። 02፡39፡50 - አውሮፕላኑ የበረራውን አቅጣጫ ከ072 ወደ 197 ዲግሪ መቀየር ጀመረ። በተመሳሳይ ሰዓት ዋና አብራሪው በተፈቀደው የበረራ አቅጣጫ ላይ እንዲቆይ ትዕዛዝ ሰጠ።02፡39፡55 - አውሮፕላኑ ከአውቶ ፓይለት ተላቀቀ (ዲስኢንጌጅ አደረገ)።02፡39፡57 - ረዳት አብራሪው በዋና አብራሪው ጥያቄ መሰረት ለአየር ትራፊክ ተቆጣጣሪዎች አውሮፕላኑን የመቆጣጠር ችግር እንደገጠማቸው አሳወቀ። • ""ምርኩዜን ነው ያጣሁት"" የካፒቴን ያሬድ አባት02፡40፡03- ''Ground Proximity Warning System (GPWS)'' የተባለው የአውሮፕላኑ ሲስተም (ስርአት) ''ቁልቁል አትመዘግዘግ'' (DON'T SINK) የሚል ማስጠንቀቂያ ሰጠ። ይህ ሲስተም አውሮፕላኑ ወደሚበርበት አቅጣጫ ከመሬት ወይም ከግዑዝ ነገር ጋር የመጋጨት አደጋ እንደተደቀነበት ለማሳወቅ ለአብራሪዎች መልዕክት ለመስጠት የተቀረጸ ነው።02፡40፡03 እስከ 02፡40፡31 ድረስ ባሉት 28 ሰከንዶች ውስጥ ሦስት (GPWS) የ''DON'T SINK'' ማስጠንቀቂያዎች ተመዝግበዋል። 02፡40፡27 - ዋና አብራሪው የአውሮፕላኑን አፍንጫ በአንድ ላይ ክፍ እንዲያደርግ ረዳት አብራሪውን ጠየቀው። 02፡40፡44 - ዋና አብራሪው ሦስት ግዜ ''ቀና አድርገው'' (ፑል-አፕ) አለ፤ ረዳት አብራሪውም እንደተባለው አደረገ።02፡40፡50 - ረዳት አብራሪው በዋና አብራሪው ጥያቄ መሰረት ከአየር ትራፊክ ተቆጣጣሪዎች ጋር ግነኙነት በማድረግ 14ሺህ ጫማ ላይ መቆየት እንደሚሹ እና በረራውን የመቆጣጠር ችግር እንዳጋጠማቸው አሳወቀ::02፡41፡30 - አሁንም በድጋሚ ዋና አብራሪው ረዳት አብራሪው አውሮፕላኑን አብሮት ከፍ እንዲያደርግ ጠየቀ። እሱም እንደተባለው አደረገ።



• ""አደጋውን ስሰማ በረራው ጠዋት እንዳልሆነ ራሴን አሳመንኩኝ"" የረዳት አብራሪው ጓደኛ 02፡42፡10- ዋና አብራሪው ረዳት አብራሪው ከአየር ትራፊክ ተቆጣጣሪዎች ጋር ግነኙነት እንዲያደርግ እና መመለስ እንደሚፈልጉ እንዲያሳውቅ ነገረው። ረዳት አብራሪውም እንደተባለው አደረገ፤ የአየር ትራፊክ ተቆጣጣሪዎቹም ፍቃድ ሰጡ። 02፡42፡30 - የአየር ትራፊክ መቆጣጣሪያውም ኢቲ 302 ወደቀኝ ዞሮ 260 ዲግሪ እንዲይዝ ትዕዛዝ ተሰጠው። ረዳት አብራሪውም ትዕዛዙን ተቀበለ። 02፡43፡04 - ዋና አብራሪው ረዳቱን አሁንም በድጋሚ አውሮፕላኑን አብሮት ክፍ እንዲያደርግ ጠየቀ። ዋና አብራሪው መልሶም አውሮፕላኑ በበቂ ሁኔታ ከፍ አለማለቱን ተናገረ። አውሮፕላኑ አፍንጫውን እሰከ 40 ዲግሪ ደፈቀ። ስለክስተቱ የአደጋውን የመጀመሪያ ደረጃ ሪፖርት መሰረት አድርጎ ማብራሪያውን ለቢቢሲ የሰጠው አብራሪ እንደሚለው ከሆነ እንደየ አውሮፕላኖቹ የሚለያይ ቢሆንም አንድ አውሮፕላን ለማረፍ ሲቃረብ 3 ዲግሪ ያክል ብቻ ነው የፊተኛው አካሉ ዝቅ የሚለው።02፡43፡43- ቀረጻው ቆመ። የአውሮፕላኑን መከስከስ የአየር ትራፊክ ተቆጣጣሪዎች ለአውሮፕላን አደጋ መርማሪ ቢሮ አስታወቁ። ከደቂቃዎች በኋላም የኢቲ302 መከስከስ ዜና ተሰማ። የመጀመሪያ ደረጃ ሪፖርቱ አብራሪዎቹ በቦይንግ እና በአሜሪካ ትራንስፖርት ባለስልጣን ዘንድ ተቀባይነት ያለውን የደህንነት ቅድመ ተከተል ተግባራዊ በማድረግ በበረራው ላይ ያጋጠማቸውን አስቸጋሪ ሁኔታ በቁጥጥር ሥር ለማድረግ ጥረት ማድረጋቸውን በግልጽ አመላክቷል። አብራሪዎቹ ተገቢውን እርምጃ ቢወስዱም ያጋጠማቸውን ያልተቋረጠ አውሮፕላኑ አፍንጫውን የመድፈቅ ችግርን መቆጣጠር ተስኗቸዋል። •""የሞተው የኔ ያሬድ ነው ብዬ አላሰብኩም"" የካፕቴን ያሬድ የ11 አመት ጓደኛ • 'መጥፎ ዕድል' አውሮፕላኑ የወደቀበት ስፍራ ስያሜ እንደሆነ ያውቃሉ?የኢትዮጵያ አየር መንገድ ዋና ሥራ አስፈጻሚ የሆኑት አቶ ተወልደ ገብረማሪያምም ከመጀመሪያ ደረጃ ሪፖርቱ ጋር በተያያዘ ""ፓይለቶቹ እጅግ በጣም አስቸጋሪ በሆነ ሁኔታ ውስጥ ሆነው የሚጠበቅባቸውን ተገቢ እርምጃ በመውሰድ ያላቸውን ከፍ ያለ ሙያዊ ብቃት በማስመስከራቸው አየር መንገዱ እንደሚኮራባቸው ተናግረዋል።የዋና ካፒቴን ያሬድ ጌታቸው አባት ከቢቢሲ ጋር በነበራቸው ቆይታ ልጃቸው ከባልደረባው ጋር ሆኖ አውሮፕላኑን ለመቆጣጠር የተቻለውን ሁሉ በማድረጉ ጀግና መሆኑን በሃዘን በተሰበረ ስሜት ተናግረዋል ብለዋል።
",https://www.bbc.com/amharic/47871211
2,ከጨው ማብዛት ጋር በተያያዘ በየዓመቱ 3 ሚሊዮን ሰዎች ይሞታሉ,10 ኤፕረል 2019,"



Image copyright
Getty Images

በምንመገበው ምግብ ምክንያት ብቻ በዓለማችን የ11 ሚሊየን ሰዎችን ህይወት በየዓመቱ እንደሚቀጠፍ አንድ ጥናት ጠቁሟል። በጥናቱ መሰረትም ከሲጋራ በበለጠ ከአምስት ሰዎች አንዱ ከምግብ ጋር በተያያዘ ምክንያት ህይወቱ ያልፋል።በየዕለቱ የምንመገበው ምግብ፤ ዳቦም ሆነ ወጥ፣ የተቀነባበረ ሥጋም ሆነ ጣፋጭ ምግብ፤ በውስጡ የሚገኘው የጨው መጠን በምድር ላይ የምንኖርበትን ጊዜ የማሳጠርና የማስረዘም ከፍተኛ አቅም አለው። • የምግብ ምርጫዎ ስለማንነትዎ ይናገራል?• ቁርስ የቀኑ እጅግ አስፈላጊ ምግብ ነውን?ጥናቱን ያካሄዱት ተመራማሪዎች እንደሚሉት ይህ ከልክ ካለፈ ውፍረት ጋር አይያያዝም፤ ልባችንን እያስጨነቁ ስላሉና ለካንሰር እያጋለጡን ካሉ የተሳሳተ የአመጋገብ ሥርዓት ጋር ነው የሚያያዘው።   
ሦስቱ አደገኛ የአመጋገብ ልማዶች                  1. ብዙ ጨው መመገብ - በየዓመቱ 3 ሚሊዮን ሰዎችን ይገድላል
2. በጣም ጥቂት ጥራጥሬ መመገብ  - በየዓመቱ ሦስት ሚሊዮን ሰዎችን ይገድላል
3. በጣም ጥቂት ፍራፍሬ መመገብ - በየዓመቱ 2 ሚሊዮን ሰዎችን ይገድላል
ከምግብ ጋር በተያያዘ በየዓመቱ ከሚሞቱት 11 ሚሊዮን ሰዎች መካከል 10 ሚሊዮን የሚሆኑት በልብ ነክ በሽታዎች ህይወታቸውን ያጣሉ። ይህ ደግሞ ጨው ምን ያክል የምግብ ሥርዓታችን ላይ ተጽዕኖ እንዳለው ማሳያ ነው።ብዙ ጨው የደም ግፊትን ከፍ የሚያደርግ ሲሆን ተከትሎት ደግሞ የልብ በሽታ ይመጣል።


Image copyright
Getty Images

ጨው ከዚህ በተጨማሪ የደም ስሮች ላይ ጫና በማሳደር ልባችን በድንገት ሥራ እንዲያቆም ሊያደርግ አልያም ወሳኝ የአካል ክፍሎቻችን በትክክል ሥራቸውን እንዳይሰሩ ሊያደርጋቸው ይችላል።ጥራጥሬዎች፣ ፍራፍሬና አትክልቶች ደግሞ የጨው ተቃራኒ ተግባር ነው ያላላቸው። ልብና ልብ ነክ በሽታዎችን ለመከላከል እጅግ ወሳኝ ናቸው።በዓለም አቀፉ ጥናት መሰረት በአብዛኞቻችን የምግብ ሥርዓት ውስጥ የሚጎድሉት ጤናማ የምግብ አይነቶች የለውዝ ዘሮችና ከአፈር ውስጥ ተቆፍረው የሚወጡት ናቸው።• እውን እንጀራ ሱስ ያስይዛል? ከቅርብ ጊዜያት ወዲህ ሰዎች ከገበታቸው ላይ ለማስቀረት የሚሞክሯቸው የምግብ አይነቶች ጣፋጭ የሆኑትንና ቅባት ነክ የሆኑትን ነበር። ነገር ግን እነዚህ የምግብ አይነቶች ከሚኖራቸው ጉዳት በበለጠ ጨው ብዙ ሰዎችን ለጉዳት እየዳረገ ነው።የጤናማ አመጋገብ አቀንቃኞችና ታዋቂ ሰዎች ስለ ጣፋጭና ቅባት ነክ ምግቦች ጉዳት በብዛት ከማውራት ይልቅ ስለ ጤናማ የምግብ አይነቶችና አወሳሰዳቸው ትኩረት ሰጥተው ቢሰሩ ጥሩ ነው ይላል የጥናት ውጤቱ።• ልጆችዎ ጤናማ ምግብ እንዲመገቡ ማድረጊያ መላዎችበታዳጊ ሃገራትም ሆነ ባደጉት ሃገራት የሚገኙ ዜጎች ስለአመጋገባቸው የማይጨነቁ ከሆነ በ50ዎቹ እድሜያቸው በልብ በሽታ ስለመሞት አልያም በ40ዎቹ አካባቢ በካንሰር መሞት ይፈልጉ አይፈልጉ እንደሆነ ሊጠይቁ ይገባል ይላል ጥናቱ።በሜዲትራኒያን ባህር አካባቢ የሚገኙ ሃገራት በተለይ ደግሞ እንደ ፈረንሳይ፣ ስፔንና እስራኤል ያሉ ሃገራት ጤናማ ካልሆነ ካልሆነ አመጋገብ ጋር ተያይዞ የሚመጣ ሞት ዝቅተኛ ነው።በደቡብ ምሥራቅና በማዕከላዊ እሲያ የሚገኙት ሃገራት ደግሞ በተቃራኒው ጤናማ ካልሆነ አመጋገብ ጋር ተያይዞ ብዙ ዜጎቻቸው ህይወታቸው ያልፋል።
",https://www.bbc.com/amharic/news-47863483
3,"መሐመድ አዴሞ ""የግሉ ሚዲያ ላይ ስጋት አለኝ""",9 ኤፕረል 2019,"




አቶ መሐመድ አደሞ የጠቅላይ ሚኒስትር ዐብይ አስተዳደር ወደ ስልጣን እንደመጣ ቀድመው ወደ ሀገር ቤት ከገቡ የዳያስፖራ አባላት መካከል አንዱ ናቸው። ከዚያም በኋላ የኦሮሞ ዲሞክራቲክ ፓርቲ የክልሉን መገናኛ ብዙሃ ድርጅትን በኅላፊነት እንዲመሩ ኅላፊነት ሰጥቷቸዋል። ይህ ግን ረጅም ጊዜ አልቆየም፤ ከኅላፊነታቸው መነሳታቸው ተሰማ። የአቶ መሐመድ ከስልጣን መነሳትን ተከትሎ በሌሎች ኅላፊነቶች ሊመደቡ እንደሚችል ሲወራ ከርሟል።እኛም ናይሮቢ በሚገኘው ቢሯችን በተገኙበት ወቅት በእነዚህና ተያያዥ ጉዳዮች ዙሪያ አጭር ቆይታ አድርገናል። ወደ ሀገር ቤት ሲመጡምን ጠብቀው ምን አገኙ?ከሀገር ርቆ ሲኖር ይላሉ አቶ መሐመድ ""ሁሉንም ነገር በወሬ ነው የምትሰማው። ስለሀገርህ የምታየውና የምትሰማው ነገር የተለያየ ነው""  በማለት ወደ ሀገራቸው ሲመጡ አእምሯቸውንም ልባቸውንም ከፍተው ያለውን ነባራዊ ሁኔታ ለማየት መምጣታቸውን ያስረዳሉ። ""ብዙ ለማውራት ሳይሆን ብዙ ለማድመጥ ወስኜ ነበር ጓዜን ጠቅልዬ ሀገር ቤት የገበሁት"" ሲሉም ያጠናክሩታል።• ""ምርኩዜን ነው ያጣሁት"" የካፒቴን ያሬድ አባትአዲስ አበባ እግራቸው ሲረግጥ ይሰሙ ከነበረው ነገር በተቃራኒውን ማግኘታቸውን የሚናገሩት አቶ መሐመድ፤ ከዚህ በፊት የሚያውቋቸው ነገሮች በአጠቃላይ ተቀይረው በአዲስ መልክ፣ አዲስ ስሜት ተላብሰው እንዳገኟቸው አልሸሸጉም።""አዲስ አበባ የሚቀበለኝ ሰው ባይኖር ኖሮ፣ የት እንደምሄድ፣ የት እንደምገባ ማወቅ በጭራሽ አልችልም ነበር"" ሲሉ በጊዜው የተፈጠረባቸውን አግራሞት አጋርተውናል። ይህ የለውጥ መንፈስ ግን መናገሻ ከተማዋን ብቻ ሳይሆን ክልሎችንም ያዳረሰ እንደነበር በተጓዙበት ሁሉ አስተውለዋል። ""ብዙ ሰው ተስፋ ማድረግ ጀምሮ ነበር"" ያሉት አቶ መሐመድ  እርሳቸው አዲስ አበባ ሲደርሱ የጠቅላይ ሚኒስትር አብይ አስተዳደር የጫጉላ ጊዜው አለማለቁን ያስታውሳሉ። በወቅቱም ዜጎች ደስተኛ ሆነው ከደስታቸው በላይ ደግሞ ብዙ ተስፋ ኖሯቸው ማየታቸው ልባቸውን ሳያሞቀው አልቀረም። ከደስታው ባሻገር በእያንዳንዱ ኢትዮጵያዊ አንደበትና ልብ ውስጥ አይተው የሚመሰክሩት ተስፋ ማድረግና ብሩህ ነገር የማሰብ ጅማሮንም አይዘነጉም። • የዓለማችን ሃብታም ሴቶች  ""ዜጎች ተስፋ ማድረግ ብቻ ሳይሆን ትልቅ መነሳሳት ነበራቸው"" በማለት የኢትዮጵያ ወጣት ለረጅም ጊዜ ያጣው ሁለት ነገሮችን እንደሆነ በማስረጃ አስደግፈው ያስረዳሉ። ቀዳሚው ተስፋ የሚሰጠው ሲሆን ተከታዩ ደግሞ ተስፋ ሰጥቶት ለተሻለ ነገር የሚያነሳሳው መሪ በማለት። ""ወደ ሥራ፣ ወደ አንድነት የሚመራው ነበር የጠፋው። ይህ አሁንም አለ። ያኔ እኔ በመጣሁበት ወቅት ደግሞ ገና ትኩስ ስለነበር የሚደንቅ ጊዜ ነበር፤ ለእኔ። ከጠበኩት በላይ ነበር  የሰዉ ነፃነት"" ይላሉ አቶ መሐመድ።



የመንግሥት ስልጣንአቶ መሐመድ ከተሰጣቸው ኦሮሚያ ሚዲያ ኔትወርክን የማስተዳደር ኅላፊነት በሦስት ወር ጊዜ ውስጥ ከተነሱ በኋላ አሁን እረፍት ላይ መሆናቸውን ይናገራሉ። ከተሾሙበት ለምን እንደተነሱ ሲጠየቁም ከክልሉ ርዕሰ መስተዳድር አቶ ለማ መገርሳ ጋር ተነጋግረውና ተማምነው መሆኑን ይጠቅሳሉ።በርግጥ ኅላፊነቱ ሲሰጣቸው ሚዲያውን የሕዝብ ድምፅ ለማድረግ፣ ተሰሚነት እንዲኖረው ለማድረግ አልመው ነበር። ጠቅላይ ሚኒስትር ዐቢይ አህመድ ላለፉት አራት ዓመታት የኦሮሚያ ብሮድካስት ኔትወርክን በቦርድ ሊቀመንበርነት ከመሩ ወዲህ ጥሩ ሥራ ተሰርቶ ነበር የሚሉት አቶ መሐመድ ያንን ለማስቀጠል ብርቱ ፍላጎት ነበራቸው። ብዙ ሥራም ሰርተናል ሲሉ በስልጣን ላይ የቆዩበት ጊዜ ማጠር ከውጤታማነት እንዳላናጠባቸው ይጠቅሳሉ። በምሳሌ ሲያስረዱም በኦሮሚያ ውስጥ የሚኖሩ አማርኛ ተናጋሪዎች በክልሉ ውስጥ የሚሰራውን እና እየሆነ ያለውን በተሻለ መንገድ እንዲረዱ ለማድረግ፤ አሁን የአንድ ሰዓት ከሰላሳ ደቂቃ የሆነውን ፕሮግራም ወደ ሦስት ሰዓት ለማሳደግ፤ ከዚያም ወደ ስድስት ሰዓት፤ በዓመት ውስጥ ደግሞም ራሱን የቻለ የሙሉ ቀን የቲቪ ፕሮግራም ለማድረግ የሚያስችሉ ስራዎች ሰርተናል"" ይላሉ። ገዢው የኦሮሞ ዲሞክራቲክ ፓርቲ ወደ ሌላ ቦታ ተዘዋውረው ቢሰሩ ከዚህ ቦታ የተሻለ ሊያበረክቱት የሚችሉት አስተዋፅኦ መኖሩን ጠቅሶ እንደነገራቸው የሚያስረዱት አቶ መሐመድ ቀጣይ መዳረሻቸው በውጪ ጉዳይ ሚኒስትር ስር በዲፕሎማትነት መሆኑን አልሸሸጉም። • በወሲብ ፊልሞች ሱሰኛ የሆኑ ወጣት ሴቶችየውጪ ጉዳይ ሚኒስቴርን በወጣት ኃይል የተደራጀ፣ ብዝኀነት በሚታይበት፣ ሙያው ያላቸውና ከዚህ በፊት ከሀገር ወጥተው በተለያዩ የዓለም ክፍሎች ልምድ ባላቸው ሰዎች የማዋቀር ሀሳብ ስላለ ነው ወደዚያ እንድዘዋወር የጠየቁኝ በማለት ከኃላፊነታቸው ፈልገወው ሳይሆን በፓርቲው ጥያቄ እንደተነሱ አቶ መሐመድ ይናገራሉ።""በተባበሩት መንግሥታት ውስጥ ዲፕሎማት ሆኜ እንድሰራ ፍላጎት አለ። ለዚያ ነው ከቦታው የቀየሩኝ። በርግጥ ስምምነት ላይ አልደረስንም።  እኔ ጋዜጠኝነቱ ላይ የመቆየት ፍላጎት አለኝ። የእነርሱም መከራከሪያ ግን አሳማኝ ነው። የትምህርት ዝግጅቴም ለዚያ ይረዳኛል። ገና እየተነጋገርን ስለሆነ ሊሆንም ላይሆንም ይችላል ስለዚህ በጊዜ ሂደት ማየት ይሻላል"" ሲሉ ያለውን ሁኔታ ይገልፁታል። ከኅላፊነት ሲነሱ ተከዳሁ የሚል ስሜት ተሰምቷቸው እንደሆነ ተጠይቀው በጭራሽ ሲል መልሰዋል። ""ኢትዮጵያ ሽግግር ላይ ናት። የሽግግር ወቅት ደግሞ ብዙ ችግሮች አሉበት"" የሚሉት አቶ መሐመድ ከክልሉ ርዕሰ መስተዳድር ጋር በሚገባ መነጋገራቸውን ከእርሳቸውና በዙሪያቸው ካሉት አመራሮች ጋር ምንም ችግር እንደሌለ ያስረዳሉ። ከኋላ ያሉ ያሏቸው ግለሰቦች አንዳንድ ፍራቻዎች እንደነበሯቸው ነገር ግን ከኅላፊነት መነሳታቸውን አንደ ክህደት እንዳላዩት ያረጋግጣሉ። • የጠቅላይ ሚንስትሩን የአንድ ዓመት የስልጣን ዘመን እንዴት ይመዝኑታል? ""እዚያ ብቆይ በጣም ደስተኛ ነበርኩ፤ እቅዶቼ ብዙ ነበሩ። ነገር ግን እንደ ኢትዮጵያዊ የምፈልገው ዐብይ ሲሄድ የሚኖር ተቋም መገንባት ነው። አሁን የሚያስፈልገን ተቋም መገንባት ነው። እዚያ ላይ ደግሞ ግልፅ ውይይት አድርገን ስለተለያየን እንደመከዳትና እንደ ክፋትም አልቆጠርኩትም።""የኢትዮጵያ መገናኛ ብዙሃን በአቶ መሐመድ አይንየኢትዮጵያ መገናኛ ብዙሃን ከቀጠናው አንፃር እንኳ ቢታዩ ከደረጃ በታች ነው የሚገኙት የሚሉት አቶ መሐመድ የመንግሥት ልሳን ሆኖ መኖሩንና ነፃ ሚዲያ ገንብቶ ለመስራትም መወዳደሪያ ሜዳው ምቹ እንዳልነበረ ይጠቅሳሉ።""ለግል መገናኛ ብዙሃንም ማስታወቂያ ማግኘት ፈተና ነው። ስለዚህ የግል ሚዲያው ቀጭጮ ነው ያለው"" የሚሉት አቶ መሐመድ ዶ/ር ዐብይ ወደ ስልጣን ከመጡ በኋላ የኢትዮጵያ ጋዜጠኞች ከአክቲቪስትነትና ከጋዜጠኝነት አንዱን መርጠው እንዲሰሩ በግልፅ ጥሪ ማቅረባቸው እስከዛሬ ከነበሩት መሪዎች በተለየ የመጀመሪያው መሪ ያደርጋቸዋል ሲሉ ይጠቅሳሉ።  • የመደመር እሳቤ ከአንድ ዓመት በኋላ  ከዚያም አልፎ ይላሉ የሕዝብ ሚዲያውን ጨምሮ ከመንግሥት ቁጥጥር ወጥቶ የሕዝብን ጥያቄ የሚያነሳ፣ የሕዝብ ልሳን ሆኖ እንዲሰራ ጥሪ አቅርበዋል በማለት በጠቅላይ ሚኒስትር ዐቢይ አስተዳደር የታዩ በጎ ነገሮችን ይጠቅሳሉ። አስተዳደሩ የመገናኛ ብዙሃን በዚያ አቅጣጫ እንዲሄዱ እየሰራ እንደሆነ የሚያምኑት አቶ መሐመድ የሚዲያ ሕግ እየተረቀቀ መሆኑን፣ የሚዲያ ካውንስል ለማቋቋም መንግሥት ድጋፍ እንዲያደርግ ጥያቄ እንደቀረበለት በመጥቀስ ለውጡን ታሪካዊ ሲሉ ያሞካሻሉ።አቶ መሐመድ 'የእኔ ስጋት' የሚሉት ግን አላጡም።  ስጋቴ ይህንን ታሪካዊ አጋጣሚ እየተጠቀምንበት ነወይ የሚል ነው? በማለት ራሳቸውን ከጠየቁ በኋላ ""በተለይ በግል ሚዲያው አካባቢ"" ሲሉ ለጥያቄያቸው አፅንኦት ይሰጣሉ።የመንግሥት ሚዲያ አካባቢ ያለው ችግር ለውጥና ቀጣይነት መካከል ያለ ነው የሚሉት አቶ መሐመድ ""ነገሮችን ለመቀየር ጊዜ ይወስዳል። በዚያ ውስጥ ሰዎች ምን ያህል ተቺ ዘገባ ማቅረብ እንደሚችሉ? ምን ያህል በነፃነት መስራት እንደሚችሉ፤ ስርአቱን እየፈተሹ እየሄዱ ይመስለኛል"" ሲሉ የመንግሥት መገናኛ ብዙሃን ላይ ያላቸውን ግምገማ ያቀርባሉ።""የግሉ ሚዲያ ላይ ግን ይህ የነፃነት አየር ሲከፈት ሁሉም ሰው አንድ ጥግ ይዞ በወሬ፣ በሐሰተኛ ዘገባ ሕዝቡን ጠርዝ እንዲረግጥ እያደረገው ይመስለኛል"" ሲሉ ይተቻሉ። • ሕዝብ ስለመሪው ምን እንደሚያስብ እንዴት እንወቅ? አቶ መሐመድ የእነዚህ የግል የመገናኛ ብዙሃን ተግባር ላይ ያላቸውን ስጋት ሲያቀርቡም ""ወደ መንግሥት ቁጥጥር እንዳይመልሰን"" ይላሉ። አክለውም የግል መገናኛ ብዙሃን ራሳቸውን ቢፈትሹ ተገቢ መሆኑን ያሰምሩበታል።በተለይ ደግሞ ይላሉ አቶ መሐመድ ""የመገናኛ ብዙሃን ራስን ሳንሱር ማድረግ ሳይሆን የአቻ ግምገማ ወይም ራስን መፈተሽ ያስፈልጋቸዋል። ጥግ ሳይረግጡ፣ መረጃና እውነታ ላይ ተመስርተው ቢሰሩ መልካም ነው። ከአስተያየት (opinion) ሰጪ ጋዜጠኝነት መውጣት ያስፈልጋል"" ሲሉም ይመክራሉ።  ማንም ሰው አንድ ነገር መቃወም ከፈለገ ጋዜጣ ከፍቶ፣ የፓርቲ ወይም የአንድ አስተሳሰብ አልያም የብሔር ጥግ ይዞ እርስ በእርስ ከመነቋቆር ይልቅ በመደማመጥ መነጋገርና መወያየት ያስፈልጋል ይላሉ አቶ መሐመድ።እንደሚዲያ ሰዎች ቁጭ ብሎ መነጋገርን፣ መወያየትን የሚመክሩት አቶ መሐመድ ""መንግሥትን ወደ አንድ ጥግ ከገፋነው ጨቋኝ እየሆነ እንዳይሄድ ስጋት አለኝ"" በማለት የመገናኛ ብዙሃን ፎረም ወይም ካውንስል ቢፈጠር ከመንግሥት ቁጥጥር ራስን በራስ መፈተሹ እንደሚሻል ይመክራሉ። 



ሌላው መገናኛ ብዙሃኑ ላይ ያይዋቸውን ህፀፆችንም ሲዘረዝሩ ""አሁን ያለው ችግር የልሂቃኑ ችግር ነው። ልሂቃኑ በጋራ መግባባት ሳይችሉ ነው የቀሩት። ይህንን ወደ ህዝቡ እያመጣነው ይመስለኛል"" በማለት እዚህ ላይ ማህባራዊ ሚዲያውም ድርሻ አለው ሲሉ ይገልፃሉ።ወደ ቀድሞው መመለስ ቀላል ነው የሚሉት አቶ መሐመድ ""አሉባልታ፣ ሹክሹክታ፣ ወሬ ላይ የተመሰረተን ዘገባ እየሰሩ መተማመንን ከማጥፋት እና ሀገራችንን ከምናጠፋ ሙያዊ ሥነ ምግባሩን የጠበቀ ጋዜጠኝነት በመተግበር የሚያግባቡንን ነገሮች ፈልገን እርሱ ላይ ካተኮርን ወደፊት መሄድ እንችላለን"" ሲሉ ይመክራሉ።  
",https://www.bbc.com/amharic/news-47863332
4,የሱዳን ፖሊስ አባላት ተቃዋሚ ሰልፈኞች ላይ እርምጃ እንዳይወስድ ታዘዙ,10 ኤፕረል 2019,"



Image copyright
AFP

የሱዳን ፖሊስ በሺዎች የሚቆጠሩ ተቃዋሚ ሰልፈኞች ላይ ምንም አይነት እርምጃ እንዳይወስድ አባላቱን አዘዘ። ተቃዋሚ ሰልፈኞቹ ከአርብ ዕለት ጀምሮ በጦር ኃይሉ ዋና መስሪያ ቤት ፊት ለፊት በመገኘት ተቃውሟቸውን እያሰሙ ነው። ተቃዋሚ ሰልፈኞቹ ፕሬዝዳንት ኦማር አል በሺር ከስልጣን እንዲወርዱ የሚጠይቁ ናቸው። ቀደም ብሎ ከዋና መስሪያ ቤቱ ቅጥር ግቢ ውጪ ከፍተኛ የተኩስ ድምፅ የተሰማ ሲሆን ይህ የሆነውም ወታደሮች ተቃዋሚ ሰልፈኞቹ ላይ የመንግሥት የደህንነት ኃይሎች  እንዳይተኩሱባቸው ሲከላከሉ እንደሆነ ተሰምቷል።የፖሊስ ቃል አቀባይ ባወጣው መግለጫ ""ሁሉንም አባላቱን ሰላማዊ ሰልፈኞች ላይ እንዳይተኩሱ ታዟል።"" ብሏል።• የዓለማችን ሃብታም ሴቶች  • በሰሜን ሸዋ ዞኖች የፀጥታ አስከባሪ ተቋማት እርምጃ እንዲወስዱ ታዘዘ• በሊቢያ በስራ ላይ ያለ ብቸኛው አየር መንገድ ጥቃት ደረሰበት""ፈጣሪ ሀገራችንን እንዲያረጋጋ እና ደህንነታችን እንዲጠብቅ .... ሱዳናውያን አንድ እንዲያደርገን....ሰላማዊ የስልጣን ሽግግር እንዲኖር መግባባት ላይ እንድንደርስ እንፀልያለን""ብለዋል በመግለጫቸው።ከዚህ ቀደም ሰላማዊ ሰልፈኞቹን ለመበተን የሞከሩ የብሄራዊ ፀጥታና ደህንነት አባላት ከወታደሩ ጋር መጋጨታቸው ተዘግቧል።የተቃውሞ ሰልፉ ከተጀመረ ቢያንስ ሁለት ወታደሮች ከዋና መስሪያ ቤቱ ውጪ መሞታቸው ተዘግቧል።የሀገር ውስጥ ጉዳይ ሚኒስትሩ ሰባት ተቃዋሚ ሰልፈኞች መሞታቸውን 15 መጎዳታቸውን እና 42 የደህንነት ኃይሎች መጎዳታቸውን ገልፀው ነበር። 2ሺህ አምስት መቶ ሰዎችም በቁጥጥር ስር መዋላቸውን አስታውቀዋል።ከተቃዋሚ ሰልፈኞቹ አንዱ ለቢቢሲ እንደገለፀው ሰልፉን ለመበተን አስለቃሽ ጋዝ፣ ጥይት በደህንነት ኃይሎች ተተኩሷል።ወታደሮችም ተቃዋሚ ሰልፈኞችን በግቢያቸው እንዲደበቁ እንደረዷቸው ተናግሯል።አክሎም ""ኦማር አል በሺር ተቃዋሚ ሰልፈኞቹን ከአደባባዮች ላይ ዞር እንዲሉ ለማድረግ መሞከራቸው እርባና ቢስ ነው ምክንያቱም የትም አንሄድም "" ብሏል።ሌላ ተቃዋሚ ሰልፈኛ በበኩሉ ሁሉም የመከላከያ እና የፖሊስ አባላት ተቃዋሚ ሰልፈኞቹን እንደማይደግፉ ገልጧል። ከፍተኛ ሹማምንቶቹ አሁንም ፕሬዝዳንቱን የሚደግፉ ሲሆን አነስተኛ ማዕረግ ያላቸውና ተራው ወታደርና አባል ግን ከሕዝቡ ጋር ነው ሲል ለቢቢሲ አስረድቷል።አሜሪካ፣ እንግሊዝና ናርዌይ ሱዳን የፖለቲካ ሽግግር ለማድረግ መዘጋጀት እንዳለበት ገልፀዋል።
",https://www.bbc.com/amharic/47876869
5,የዓለማችን ሃብታም ሴቶች,9 ኤፕረል 2019,"



Image copyright
Reuters


አጭር የምስል መግለጫ

                    ማኬንዚ ቤዞስ
                

የዓለማችን ሃብታሙ ግለሰብ ከባለቤቱ ጋር ፍቺ ሲፈጽም የሚካፈሉት ገንዘብ ከፍተኛ ሊሆን እነደሚችል ማሰብ አይከበድም። ባለፈው ሳምንት አማዞን የተባለው የበይነ መረብ መገበያያ መስራችና ባለቤት ጄፍ ቤዞስ ከባለቤቱ ማኬንዚ ጋር ፍቺ ሲፈጽም የሆነውም ይሄው ነው።• የሴቶችና ወንዶች የኢኮኖሚ እኩልነት እንዴት ይስፈን? በስምምነታቸው መሰረት ማኬንዚ የአማዞንን 4 በመቶ የሃብት ድርሻ የምትወስድ ሲሆን ድርሻዋ እስከ 35.6 ቢሊየን ዶላር የሚደርስ ዋጋ ይኖረዋል። ይህ ደግሞ ብቻውን የዓለማችን ሦስተኛዋ ሃብታም ሴት ያደርጋታል ማለት ነው። በአጠቃላይ ግን ከዓለማችን 24ኛዋ ሃብታም ሰው መሆን ችላለች።ነገር ግን በዓለማችን ላይ ያሉት የናጠጡ ሃብታም ሴቶች እነማን ናቸው?• ብቻቸውን ወደ መዝናኛ ስፍራ የሚሄዱ ሴቶች ፈተና 1) ፍራንሷዝ ቤተንኩር ሜየርስ


Image copyright
AFP


አጭር የምስል መግለጫ

                    ፍራንሷዝ ቤተንኩር ሜየርስ
                

የተጣራ ሃብት: 49.3 ቢሊየን ዶላር ሲሆን እንደ ፎርብስ መጽሄት ከሆነ የዓለማችን 15ኛ ሃብታም ሴት ነች። ይህች የ65 ዓመት ፈረንሳያዊት 'ሎሪያል' የተባለው የመዋቢያ እቃዎች  አምራች ድርጅት ወራሽ ስትሆን የድርጅቱን 33 በመቶ ድርሻ የግሏ ማድረግ ችላለች። ፍራንሷዝ ቤተንኩር ሜየርስ በፈረንጆቹ 2017 ነበር የ94 ዓመት እናቷ ሊሊየን ቤተንኩር ህይወቷ ሲያልፍ ድርጅቱን የወረሰችው።ፍራንሷዝ ቤተንኩር ሜየርስ የታወቀች ምሁር ስትሆን በብዙ ኮፒ የተሸጡ ሁለት መጽሃፎችንም ማሳተም ችላለች።2) አሊስ ዋልተን 


Image copyright
Getty Images


አጭር የምስል መግለጫ

                    አሊስ ዋልተን
                

የተጣራ ሃብት: 44.4 ቢሊየን ዶላር ባለቤት ስትሆን በዓለማችን 17ኛ ሃብታም ነች።የ69 ዓመቷ አሜሪካዊት 'ዋልማርት' የተባለው ታዋቂ ሱፐርማርኬት መስራች ሳም ዋልተን ልጅ ነች። ነገር ግን ከሁለቱ ወንድሞቿ በተለየ መልኩ የቤተሰቡን የንግድ ሥራ ወደ ጎን በማለት ወደ ጥበብ ሥራዎች ፊቷን አዙራለች። በአሁኑ ሰዓትም 'ክሪስታል ብሪጅስ ሚዩዚየም ኦፍ አሜሪካን አርትስ' የተባለ ድርጅት ዋና ኅላፊ ሆና እየሰራች ነው።• በአለም ላይ በየቀኑ 137 ሴቶች በህይወት አጋሮቻቸውና በቤተሰቦቻቸው ይገደላሉ 3) ማኬንዚ ቤዞስ


Image copyright
Reuters


አጭር የምስል መግለጫ

                    ጄፍና ማኬንዚ ቤዞስ
                

የተጣራ ሃብት : ቢያንስ 35.6 ቢሊየን ዶላር የሚሰደርስ ሃብት እንዳላት የሚገመት ሲሆን ከባለቤቷ ጋር ፍቺ ስትፈጽም ከአማዞን ድርሻ ያገኘችው ነው። ምናልባትም ከዚህ በኋላ ሃብት ሊኖራት እንደሚችል ይገመታል።  የ48 ዓመቷ ማኬንዚ ከባለቤቷ ጄፍ ቤዞስ አራት ልጆችን ያፈራች ሲሆን በፈረንጆቹ 1993 ነበር ትዳራቸውን የመሰረቱት። 4) ጃከሊን ማርስ 


Image copyright
Getty Images


አጭር የምስል መግለጫ

                    ጃከሊን ማርስ
                

የተጣራ ሃብት:በ23.9 ቢሊየን ዶላር የዓለማችን 33ኛ ሃብታም ሰው ነች። የ79 ዓመቷ ቢሊየነር ማርስ የተባለው ድርጅት አንድ ሦስተኛ ድርሻ ባለቤት ስትሆን በድርጅቱ ውስጥ ለ20 ዓመታት አገልግላለች።   • ለሴቶች የተከለከለ ተራራን የወጣችው የመጀመሪያ ሴት5) ያን ሁዊያን የተጣራ ሃብት: 22.1 ቢሊየን ዶላር። በቻይና አንደኛ ሴት ቢሊየነር፣ የዓለማችን 42ኛ ባለሃብትና በሴቶች 5ኛ ሃብታም ሴት ነች። የ37 ዓመት ጎልማሳ የሆነችው ያን የቻይና በግንባታ ዘርፉን ወደ ላቀ ደረጃ አሸጋግሯል ተብሎ የሚጠራው 'ካንትሪ ጋርደን ሆልዲንግስ' አብዛኛው ድርሻ ባለቤት ነች።የኦሃዮ ዩኒቨርሲቲ ምሩቋ ያን 57 በመቶ የሚሆነውን የድርጅቱን ድርሻ ከአባቷ ነው የወረሰችው።6) ሱዛን ክላተን


Image copyright
Getty Images


አጭር የምስል መግለጫ

                    ሱዛን ክላተን
                

የተጣራ ሃብት: 21 ቢሊየን ዶላር ሲሆን የዓለማችን 46ኛ ሃብታም ነች።የ56 ዓመቷ ሱዛን ክላተን ጀርመናዊ ዜግነት ያላት ሲሆን በመኪና ማምረትና የመድሃኒት ምርቶችን በመሸጥ ላይ የተመሰረተ የንግድ ዘርፍ ውስጥ ነው ተሰማርታ የምትገኘው።• የሴት ልጅ ግርዛት ምንድነው? የት እና ለምን ይፈጸማል? የድርጅቱ መስራች የሆኑት ቤተሰቦቿ ህይወታቸው ሲያልፍ 50 በመቶ የሚሆነውን የመድሃኒት ድርጅት ድርሻ መውረስ ችላለች። ከዚህ በተጨማሪ እሷና ወንድሟ የታዋቂው መኪና አምራች ድርጅት 'ቢኤምደብልዩ' 50 በመቶ ድርሻም አላቸው።7) ላውረን ፖወል ጆብስ


Image copyright
Reuters


አጭር የምስል መግለጫ

                    ሎሪን ፖወል ጆብስ
                

የተጣራ ሃብት: 18.6 ቢሊየን ዶላር የሚገመት ሃብት ያላት ይህች ሴት በዓለማችን 54ኛ ሃብታም ሰው ናት።የአፕል ፈጣሪ ስቲቭ ጆብስ ባለቤት የነበረችው ላውረን ባለቤቷ ህይወቱ ካለፈ ወዲህ የድርጅቱን ጥቂት የማይባል ድርሻ በመውረስ 20 ቢሊየን ዶላር የግሏ ማድረግ ችላለች።   ከዚያን ጊዜ ጀምሮ የ55 ዓመቷ ጎልማሳ በጋዜጠኝነትና ተያያዥ ጉዳዮች ላይ በማተኮር ስትሰራ ቆይታለች።
",https://www.bbc.com/amharic/news-47852379
6,የጠቅላይ ሚኒስትር ዐብይ የመደመር እሳቤ ከአንድ ዓመት በኋላ,9 ኤፕረል 2019,"



Image copyright
Getty Images

ጠቅላይ ሚኒስትር ዐብይ አህመድ ወደ ስልጣን የመጡበት አንደኛ ዓመት ከመከበሩ ቀደም ብሎ በማህበራዊ መገናኛ መድረኮች ላይ ሲዘዋወር የነበረና አፈትልኮ ወጣ የተባለው ቪዲዮ እንደሚለው ጠቅላይ ሚኒስትሩ ወደ ስልጣን ከመምጣታቸው በፊትም 'መደመር' የሚለው ቃል ከአንደበታቸው የማይይለይ እንደነበር ያሳያል። ብዙዎቹ ""ለመተቸትም ለመደገፍም ጽንሰ ሃሳቡ ግልጽ ተደርጎ ተተንትኖ አልወጣም"" የሚል ጥያቄ የሚያነሱ ቢሆንም ጠቅላይ ሚኒስትሩ ግን መንበረ ስልጣኑ ከተቆጣጠሩ ጊዜ ጀምሮ በተገኘው አጋጣሚ ሁሉ ይህንን ቃል ደጋግመው ሲጠቀሙበት ይስተዋላል። በስልጣን ላይ አንድ ዓመታቸውን የደፈኑት ጠቅላይ ሚኒስትር ዐብይ፤ ከአንዳንድ ወገኖች አድናቆትን ከሌሎች ደግሞ ነቀፌታን እያስተናገዱ ይገኛሉ። የኢህአዴግ ሊቀ መንበር ሆነው በርካታ እርምጃዎች የወሰዱት ጠቅላይ ሚኒስትሩ ከቆየው የግንባሩ አመራር የተለየ የሚመስል አቋም ሲያራምዱ ይስተዋላሉ። •  በ2018 ጎልተው የታዩት ጠቅላይ ሚኒስትር ዐብይ አህመድከቆየው የኢህአዴግ አስተዳደር ከሚለዩባቸው መካከል የሚጠቀሙባቸው ቃላቶችና አገላለጾች አንዱ ነው። ዶ/ር አብይ ግን ከእነዚህ በብዙዎቹ 'የተሰለቹ' ከሚባሉ ቃላት ርቀው 'መደመር' የሚለው ቃል ዘወትር ከንግግራቸው መካከል የማይጠፋ ሆኗል። ለመሆኑ ይሄ ጽንሰ ሃሳብ በውል ሙሉ ትርጉም አግኝቷል ማለት ይቻላልን? የተለያዩ የህብረተሰብ ክፍሎችስ እንዴት ይረዱታል?መደመር. . . መደመር. . .አቶ አንዱአለም አራጌ በርከት ላሉ ዓመታት በእስር ቆይተው ባለፈው ዓመት መፈታታቸው የሚታወስ ነው። በቅርቡ በዜግነት ፖለቲካ የተሰባሰቡ ስድስት የፖለቲካ ፓርቲዎች ሰብሳቢ ናቸው። ጠቅላይ ሚኒስትሩ መደመር ሲሉ 'በምንድነው' የሚገለጸው የሚለውን ግልጽ ማድረግ እንደነበረባቸው ይናገራል። ""እንደተቃዋሚ የምንደመረው በምንድነው? የማንደመረውስ በምንድን ነው? የሚለው ግልጽ አይደለም"" በማለት  ሙሉ ለሙሉ ሊደመሩ ፍቃደኛ እንዳልሆኑ ይናገራሉ። ""አገራዊ በሆኑ ጉዳዮች ላይ በጋራ መሰባሰብ እና ኢትዮጵያን ከጭቆና ዘመን ነጻ የማውጣት እንቅስቃሴ ካለ እንደምንተባበር ይታወቃል።"" ብዙዎችን ከእስር መፍታት፣ በውጭ የነበሩ ተቃዋሚዎችን ወደ አገር ቤት ገብተው እንዲታገሉ መፍቀድና ጠቅላይ ሚኒስትሩ ዝቅ ብሎ ከዜጎች ጋር ለመነጋገር ፈቃደኛ መሆንና ለመሳሰሉት እርምጃችዎቻቸው ከፍተኛ ዋጋ ይሰጡታል። ከእነዚህ ውጪ ግን ይላሉ "" እሳቸው መደመር መደመር ቢሉም መሬት ላይ የሚታው ነገር ግን ሌላ ነው"" ይላሉ። ""ሰው በማንነቱ እና በሚናገርበት ቋንቋ ተፈርጆ የሚገደልበት፣ የሚገለልበትና የሚፈናቀልበት ዘመን ላይ ነው ያለነው። ህዝቡ የመደመር ጽንሰ ሃሳብ በትክክል የተረዳው አይመስለኝም። እንደፍላጎታቸው መጠን መሬት ላይ ወርዷል ብየ አልወስድም"" ሲሉ ይናገራሉ። ""እንደ ህመም ማስታገሻ""ጠቅላይ ሚኒስትር ዐብይ ወደ ስልጣን የመጡበት ወቅት የአገሪቱ ፖለቲካ ቀውስ ውስጥ ገብቶ የነበረበት ዘመን ነው። በተለያዩ የአገሪቱ ክፍሎች የተለያዩ የተቃውሞ እንቅስቃሴዎች የነበሩ ሲሆን ኢህአዴግም እንደ ድርጅት የመፍረስ አደጋ አጥልቶበት ነበር። የሕግ ባለሙያዋ ህሊና ብርሃኑ ጠቅላይ ሚንሰትሩ ወደ ስልጣን በመጡበት ወቅት ይህንን የመደመር ሃሳብ ይዘው መምጣታቸው ሁኔታዎችን ለመቀዝቀዝና ነገሮችን ለማብረድ ረድቷል የሚል እምነት አላት። ""ለግዜው የመደመር ሃሳብ አስፈላጊ ነበር"" የምትለው ህሊና ሃሳቡ ""ለግዜው እንደ ህመም ማስታገሻ"" ትገነዘበዋለች። ''በወቅቱ በጣም ብዙ ችግሮቻችን ጫፍ ደርሰው የነበረበት በመሆኑ፤ እንደ አገር ወዴት እየሄድን ነው የሚለው ጉዳይ በጣም አጠያያቂ ደረጃ ላይ ደርሶ ነበር"" ትላለች። • የጠቅላይ ሚንስትሩን የአንድ ዓመት የስልጣን ዘመን እንዴት ይመዝኑታል? ""ጉዳዩ የፖለቲካ ውስብስብነት የሌለበት፣ ለማንኛውም ማህበረሰብ በቀላሉ በሚገባ መልኩ እንደ ማስታገሻ ወስደነዋል።"" ይሁን እንጂ ጽንሰ ሃሳቡ ከማስታገሻነት አልፎ ወደ ቀጣዩ ደረጃ ሊያሻግረን አልቻለም የሚል አቋም አላት። ""ከጊዜያዊ ማስታገሻነት ግልጽ ወደሆነ በየቀኑ ሊገባን ወደሚችለው መልስ መምጣት ነበረበት። ወደ መሬት ሊወርድ ይገነባ ነበር።""ህሊና ሃሳቡ ግልጽነት ይጎለዋል ትላለች። ""ማንም መጥቶ መደመር ማለት ይሄነው እያለ ለራሱ በሚጠቅም መልኩ ጠምዝዞ እንዳይጠቀምበት ግልጽ ሆኖ መቀመጥ ነበረበት'' ትላለች። መደመር-ለኤርትራውያን ?የጠቅላይ ሚኒስትሩ የመደመር ሃሳብ በውጭ ግንኙነት እንቅስቃስያቸው ዙርያም ተደጋግሞ ይነሳል። እስከ የዳቮሱ የዓለም ኢኮኖሚ ፎረም በዓለም ዐቀፍ መድረኮች ላይ ጠቅላይ ሚኒስትሩ አንስተውታል። የተለያዩ ጥያቄዎች የሚነሱበትና ከጠቅላይ ሚኒስትሩ ስኬቶች እንደ አንዱ የሚወሰደው የኢትዮ ኤርትራ ዕርቅ ላይም ይኸው ሃሳብ በተደጋጋሚ ተነስቷል። ፕሬዝዳንት ኢሳያስም ""ይሄ ህዝብ ሁለት ህዝብ ነው ብሎ የሚያምን ታሪክን ያልተረዳ ብቻ ነው"" ማለታቸው አይዘነጋም። ይሁን እንጂ አንዳንድ ምሁራን እንደሚሉት ጽንሰ ሃሳቡ በግልጽ ካለመቀመጡ የተነሳ በኤርትራውያን ዘንድም ጥርጣሬን እንደፈጠረ አንዳንዶች ይናገራሉ። የተቃውሞ ደብዳቤም ለጠቅላይ ሚኒስትር ዐብይ የጻፉ ኤርትራዊያንም አልጠፉም። • የጠቅላይ ሚኒስትር ዐብይ አህመድ አዲስ ምዕራፍ  በስዊድን ነዋሪ የሆነው ኤርትራዊው ጋዜጠኛ ካሊድ አብዱ ""መደመር ለእኛ ለኤርትራዊያን ትልቅ ስጋት ነው"" ብሏል ለቢቢሲ። ""መደመር የሚለው ሃሳብ ኢሳያስ ኤርትራን አሳልፎ እየሰጣት ነው። ከኢትዮጵያ ጋር አንድ ሊያደርጋት ነው"" የሚል ስሜት እንደፈጠረ ይናገራል። ""የኤርትራ ህዝብ ስለ መደመር ያሰማው ድምጽ የለም። አንድ ግለሰብ ብቻ እየወሰነ ነው።የኤርትራ ህዝብ የሚቀበለው ጉዳይ ግን አይደለም"" ይላል። መደመር-ትናንትና ዛሬመደመር የሚለው ሃሳብ ሲጀመር ችግር ያለው እንዳልሆነ ፋሲል ተስፋዬ ይናገራል። በወቅቱ የገባቸውም ያልገባቸውም እንደተደመሩበት ይገልጻል።  ለእሱ መደመር ""አንድ መሆን"" ነው። ይሁን እንጂ በማህበራዊ ሚድያ ላይ ከአንድ ዓመት በኋላ የተለየ አቋም ሲያንጸባርቁ ከታዩት መካከል አንዱ ነው። የዛሬ ዓመት ለውጡ ሲጀመር የነበረው ስሜት 'ዛሬ በውስጤ የለም' ይላል። 'መደመር' የሚለው ቃልም ከጨመረው ይልቅ ያጎደለው ጎልቶ እንደሚታየው ይናገራል። ጽንሰ ሃሳቡ- የተወሰነ ወገን ጠቅሞ ከሆነ እንጂ ሁሉም ህብረተሰብ ሲጓጓና ሲጠብቅ የነበረው ሁኔታ ያሰገኘ ነው የሚል እምነት እንደሌለው ያምናል። ""ከዚያ ይልቅ ጥርጣሬ፣ የእርስ በርስ አለመተማመንና ወደር የሌለው ስግብግብነት ነግሷል"" የሚል ግምገማ ነው ያለው።  ""ሰዉ ነገን በስጋት እንዲመለከት አድርጎታል"" ይላል። ""ችግሩ ግን መደመሩ ላይ አይደለም፤ እሳቤውም አይደለም። ወይም ደግሞ ህዝቡ በዚያ መንፈስ መቀላቀሉ አይደለም። ይህንን አስተሳሰብ ወደፊት አምጥተው ህዝቡ በዚህ ዙርያ እንዲሰበሰብ ያደረጉ ኃይሎች፤ በትክክል እንድንጠቀምበት አልቀረጹልንም። አስተሳሰቡን ተግባራዊ አድርገው እየመሩንም አይደለም"" በማለት ይነቅፋል። አዲስ ሃሳብ ነውን? አቶ አንዱአለም አራጌ ቀደሞ ሲል በአንድነት ለፍትህና ለዲሞክራሲ ፓርቲ አመራር አባል ሆነው ሲታገሉ ነበር። እሳቸው እንደሚሉት መደመር የሚለው ጽንሰ ሃሰብ ድርጅታቸው ስለአንድነትና አብሮነት ሲያቀነቅንና በአቋም ደረጃም የኢትዮጵያ አንድነትን የማስቀደም አዝማሚያ እንደነበረው ይናገራሉ። ለብዙ ዘመናት የአንድነት የዜግነት ፖለቲካ ማራመዳቸውን ጠቅሰው መደመር የሚለው ለእነሱ አዲስ ሃሳብ እንዳልሆነ ይጠቁማሉ። በአዲሰ አበባ ዩኒቨርስቲ መምህር የሆኑት አቶ ናሁሰናይ በላይ ጠቅላይ ሚኒስትር ዐብይ መምህራንን ሰብስበው ሲያነጋግሩ ""መደመር ምን ማለት ነው?"" የሚል ጥያቄ ቀርቦላቸው፤ ""እሱ የምሁራን ሥራ ነው፤ እናንተ ተመራመሩበት"" ማለታቸውን ያስታውሳሉ። ""ሃሳቡን የመተርጎምና የማርቀቅ ተግባር የጉዳዩ አምጪ ሥራ ነው"" ይላሉ። •""እስካሁን ሙሉ የሰውነት ክፍል ማግኘት እንደተቸገርን ለቤተሰብ እያስረዳን ነው"" አቶ ተወልደ ገ/ማርያምየሥነ አዕምሮ ሃኪምና በአነቃቂ ንግግራቸው የሚታወቁ ዶክተር ምህረት ደበበ ""መደመር አዲስ ሃሳብ ላይሆን ይችላል። ነገር ግን አዲስ አቅጣጫ (ፓራዳይም) ነው"" በማለት ይገልጹታል። በኢትዮጵያ ባለፈው 50 ዓመት በመከፋፈልና በዘር እይታ በዙ ልዩነት ተፈጥሮ የእርስ በርስ ጦርነት መካሄዱ አስታውሰው፤ ይህንን ችግር ለመቅረፍ ተግባር ላይ ከዋለ አዲስ የአመለካከት ጽንሰ ሃሳብ እንደሆነ ይናገራሉ። ""በተፈጥሮም ውስጥ አብሮ ያለ ነገር ነው አዲስ ልንለው አንችልም"" ይላሉ።  የተደመረና ያልተደመረ አቶ ናሁሰናይ መደመርና አለመደመር ጠላትና ወዳጅ ለመለያ፤ ተደመረ ያልተደመረ እየተባለ ለማጥቃት ጥቅም ላይ ውሏል ይላሉ። ""ምን ማለት እንደሆነ አይታወቅም። ተደመርክ ማለት ጠቅላይ ሚኒስትሩ ለሚሉት ማጨብጨብ ነው፤ አለመደመር ማለት ደግሞ ተጠራጠርክ ወይም ተቃዋሚ ሆንክ ማለት ነው"" በማለት በተግባር ሲገመገም ይህ ነው የሚባል ጽንሰ ሃሳብ አይደለም ይላሉ። ዶክተር ምህረት ግን ከዚህ የተለየ ሃሳብ አለቸው። በተለይ በማህበራዊ ሚድያ ቃሉ ላልተገባ ጥቅም እየዋለ እንደሆነ ጠቅሰው፤ የጠቅላይ ሚኒስትሩ ፍላጎትም ይህ አንዳልሆነ ይናገራሉ።""በተለያዩ አካባቢዎች ማህበረሰቡን ተደመረ አልተደመረ እያለ መለየትና ሰው ላይ ጥላሸት በመቀባት ጽንሰ ሃሳቡን ያልተረዳ አለ"" የሚሉት ዶክተር ምህረት  ሃሳቡ በቀና መንገድ ወደ ህብረተሰቡ እንዲገባ መሰራት አለበትም ይላሉ። ""መደመር፤ ላለመደመርም ነጻነት የማይሰጥ ከሆነ ከራሱ ከቃሉ ጋርም ይቃረናል"" በማለት ሃሳቡ ነጻነትን የሚሰጥ መሆን እንዳለበት ያመለክታሉ።  


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 ዐብይ አህመድ፡ ያለፉት 100 ቀናት በቁጥር
ለመሆኑመደመር ምንድን ነው?ከሃሳቡ ጋር የቆየ ቁርኝት እንዳለቸው የሚናገሩት ዶክተር ምህረት ደበበ፤ ሰዎች ተግባብተው አንዱ የሌለውን ነገር ከሌላው እንዲያገኝ፤ እያንዳንዱ አንድ ነገር ለብቻ ከሚሰራ በጋራ ቢሰራ ስኬታማ እንደሚሆን የሚያመላክት አስተሳሰብ እንደሆነና ቀላል የሂሳብ ቀመር ሳይሆን ረቂቅ ግንኙነት እንዳለበት ይናገራሉ። መደመርን በተመለከተ ባለፈው አንድ ዓመት ውስጥ በተግባር ለመፈተሽ አጭር ጊዜ እንደሆነ የሚገልጹት ዶ/ር ምህረት፤ ይሄ ጽንሰ ሃሳብ በምሁራን ተተችቶና ጥናት ተደርጎበት በግልጽ የተፈተሸ ነገር እንዳልሆነ አመልክተው ይሁን እንጂ ለክርክር ክፍት መሆን እንዳለበት ያምናሉ። 
",https://www.bbc.com/amharic/news-47851139
7,በወሲብ ፊልሞች ሱሰኛ የሆኑ ወጣት ሴቶች,2 ኤፕረል 2019,"



Image copyright
BBC THREE

ኔላም ቴለር የወሲብ ፊልሞችን ማየት የጀመረችው በ12 ዓመቷ ነበር። ገና አንድ ፍሬ ልጅ በምትባልበት ጊዜ። በመኝታ ክፍሏ ተደብቃ አጠር ያለ የአስር ደቂቃ የወሲብ ፊልም ማየት የጀመረችው በለጋ እድሜዋ ነው። ኋላ ላይ እስከ አንድ ሰዓት ርዝማኔ ያላቸው ምስሎችን ማየት ጀመረች። በጊዜው ከቤተሰቦቿ ተደብቃ ታይ እንደነበር የምትናገረው ኔላም ለመጀመሪያ ጊዜ የወሲብ ፊልም ስታይ ""የፍቅር ፊልሞች ወሲብን የተቀደሰና በፍቅር የተሞላ አድርገው ነበር አዕምሮዬ ላይ የሳሉት፤ ልክ በወንዶች ሃያልነት የተሞላና አካላዊ ተራክቦው የጎላበትን ምስል ማየት በጣም ነው ያስደነገጠኝ"" ትላለች።የወሲብ ምስሎችን ማየት የጀመረችበትን ሰበብ ስታስታውስ ጉዳዩን ለማወቅ ከነበራት ፍላጎት ወይም ለአቅመ-ሔዋን እየደረሰች ስለነበረ የአፍላ ጉርምስና ግፊት ይሆናል በማለት ትናገራለች። ከጊዜ በኋላም የተለያዩ የወሲብ ምስሎችን ከማየቷ የተነሳ የራሷ ምርጫዎች እያዳበረች መጣች።• የወሲብ ቪዲዮ ህይወቷን ያሳጣት ወጣት • የወንድ የእርግዝና መከላከያ፤ ለምን እስካሁን ዘገየ?""ወጣት ሴቶች በዕድሜ ገፋ ካሉ ወንዶች ጋር ሆነው ለሚሰሩ የወሲብ ምስሎች ልዩ ስሜት አደረብኝ። ሴቶቹ ታዛዥ ሆነው ወንዶቹ የበላይ የሆኑባቸውን ምስሎች በ13 ዓመቴ መፈለግ ጀመርኩ"" የምትለው ኔላም ይህ ፍላጎቷ ብዙ የወሲብ ምስል ከማየቷ የተነሳ ይሁን ወይም ተፈጥሯዊ የሆነ ስሜት መለየት ይከብዳታል። የ25 ዓመቷ ሳራም ከኔላ የተለየ ልምድ የላትም። የወሲብ ምስሎችን ማየት የጀመረችው በ13 ዓመቷ ነበር፤ ለዚያውም በሳምንት ሁለት ጊዜ።


Image copyright
BBC THREE

""10 ወንዶችና 1 ሴት፤ በውስጡም ብዙ የወንዱን የበላይነት የሚያሳዩ እንቅስቃሴዎች የተካተቱበትን ምስሎች ያየሁት የሩካቤስጋ መፈፀም ከመጀመሬ በፊት ነው "" የምትለው ሳራ አሁን በ25 አመቷ ወደ ወሲብ ስሜት ለመግባት በጣም እንደሚከብዳት ትናገራለች።እስካሁን የወሲብ ምስል ሱስ በወንዶች ላይ የሚያደርሰው ተፅዕኖ በደንብ የተጠና ሲሆን፤ በሴቶች ላይ ያለው ጫና ግን በውል አልተጠናም። ብዙ በጉዳዩ ላይ ጥናት ያደረጉ ባለሙያዎች ሴቶች የወሲብ ምስልን እንደሱስ እንደማይጠቀሙትና በእነርሱ ላይ ብዙም ተፅዕኖ እንደሌለው ይናገራሉ። በዚህ የሕይወት መንገድ ላይ ያለፉ ሴቶች ግን ተመሳሳይ መልስ አይሰጡም።ዶ/ር ለይላ ፈሮድሻ የፅንስና የማህፀን አማካሪ ስትሆን በ20 ዓመት የስራ ልምዷ ""አንድም የማያቸው የወሲብ ምስሎች ችግር እየፈጠሩብኝ ነው"" ብላ የመጣች ሴት አጋጥማት እንደማታውቅ ትናገራለች። በጉዳዩም በደንብ ጥናት እንዳልተደረገበት የምትናገረው ለይላ ""ሴቶች አካላዊና ስለ ልቦናዊ ጥቃት እየደረሰባቸው ነገርግን የሐኪም እርዳታ እየጠየቁ ስላልሆነ ነው? ወይስ ስለደረሰባቸው ችግር ለመናገር አፍረው? ወይስ ምንም ችግር እየፈጠረባቸው አይደለም?"" በማለት ያልተመለሱ ጥያቄዎችን ታቀርባለች።ኔላም 16 ዓመቷ ሲሆን የወሲብ ምስሎችን ማየት አቆመች፤ ለዚህ ደግሞ ሰበብ የሆናትን ስትጠቅስ ምስሎቹ ተፈጥሯዊ ያልሆነ ከፍተኛ ስሜት ውስጥ ስለሚከቱ ነው ትላለች። ከእውነታው እያራቀች እንደነበር የምትገልፀው ኔላም ""የወሲብ ምስል አይቼ የማገኘው የስሜት እርካታና ከጓደኛዬ ጋር ከወሲብ በኋላ ያለኝ ስሜት ያላቸው ልዩነት ያስፈራኝ ነበር።"" አሜሪካዊቷ ፀሃፊ ኤሪካ ጋርዛ የወሲብ ምስል ማየት የጀመረችው በ12 ዓመቷ እንደሆነ ስትናገር ""ትምህርት ቤት ያላግጡብኛል፤ ብዙ ጊዜም ብቸኛ ነበርኩ። ስለዚህም የወሲብ ምስሎችን ችግሬን የምረሳበትና እራሴን የማስደስትበት ነገር ነበር"" ትላለች።


Image copyright
Getty Images

ኤሪካ የወሲብ ምስሎችን ማየቷ በጣም ጫና እንዳደረሰባትና ለአንዳንድ የተለዩ የወሲብ መንገዶች የተለየ ስሜት እንዲኖራት እንዳደረገ ትናገራለች። በወሲብ ጊዜ ወንዱ ጉልበተኛና እኔን እንደፈለገ ማድረግ እንደሚችል ዓይነት ስሜቶችን እንድቀበል አድርጎኛል የምትለው ኤሪካ ""ወንዶቹ ከሴቶቹ በዕድሜ ትልቅ የሆኑባቸውን ምስሎች ማየቴም ወንዶች በወሲብ ጊዜ ጉልበተኛ እንዲሆኑ እንድፈልግ አድርጎኛል""  ስትል ታስረዳለች። ኔላምም በተመሳሳይ መልኩ የወሲብ ምስሎችን በለጋ ዕድሜዎ ማየቷ ወሲብን የምታይበትን መንገድ እንደቀየረው ትናገራለች። "" 17 ወይም 19 እድሜዬ ላይ ስደርስ ታላቆቼ ከሆኑ ጋር ግንኙነት መፍጠር ጀመርኩ። ይህ ሁኔታዬ የተፈጥሮ ባህሪዬ ይሁን የወሲብ ምስል ማየቴ የፈጠረው ለማወቅ አልችልም"" ትላለች።እ.ኤ.አ በ2010 በተደረገ የ300 የወሲብ ምስሎች ግምገማ 88 በመቶ የሚሆኑት አንዱ ፆታ በወሲብ ላይ ያለውን የበላይነትን የሚያመላክቱ ሲሆን ብዙዎቹም የወንዶች የበላይነት ናቸው። በምስሎቹም ሴቶቹ በወንዶቹ ባህሪ በደስታ ወይም ከስሜት ነፃ በሆነ መልኩ እንደሚመልሱ ያሳያሉ። 
",https://www.bbc.com/amharic/47770243
8,በሰሜን ሸዋ ዞኖች የፀጥታ አስከባሪ ተቋማት እርምጃ እንዲወስዱ ታዘዘ,8 ኤፕረል 2019,"



Image copyright
Debre Birhan City Communication Affairs Office

በአማራ ክልል ኦሮሞ ብሄረሰብ አስተዳደር ባለፈው ሳምንት መጨረሻ የተከሰተውን ግጭት ተከትሎ ከብሔራዊ የጸጥታ ምክር ቤት መግለጫ ተሰጥቷል። መግለጫው በአካባቢው የተፈጠረውን አለመረጋጋት ጠቅሶ ""የተከሰተውን የሰላም መደፍረስ ለማረጋጋትና የሚመለከታቸው የፌደራልና የክልል የፀጥታ አስከባሪ ተቋማት አስፈላጊውን ሕጋዊና ተመጣጣኝ እርምጃ እንዲወስዱ"" ትእዛዝ አስተላልፏል። ከሰሞኑ በአማራ ክልል በኦሮሞ ብሔረሰብ አስተዳደር የተከሰተው አለመረጋጋት ወደ ሰሜን ሽዋ ዞን ኤፍራታና ግድም ወረዳ ተሸጋገሮ የሰው ህይዎት መጥፋቱ፣ ንብረት መውደሙ እና  ዝርፊያ መፈፀሙ ተነግሯል። አቶ ሰማቸው የተባሉ የማጀቴ ከተማ ነዋሪ እንደተናገሩት ከትናንት ጀመሮ በተደራጀ መልኩ የቡድን መሳሪያ የታጠቁ አካላት በንጹሃን ዜጎች ላይ ሲተኩሱ ውለዋል፤ በዚህም 14 ሰዎች የተገደሉ ሲሆን ከእነዚህም መካከል ሁለቱ የፖሊስ አባላት ናቸው ብለዋል። አሁንም ስጋት በመኖሩ ነዋሪው አካባቢውን ለቅቆ ወደ ገጠር ቀበሌዎች እየተሰደደ ነው ያሉት አቶ ሰማቸው በዚህ ሰአት የሚካሄድ ተኩስ የለም ነገር ግን የጸጥታ አካላት ባለመድረሳቸው ስጋት አለን ሲሉ ለቢቢሲ ተናግረዋል። • በሰሜን ሸዋ በተከሰተ ግጭት ህይወት ጠፍቷል ንብረት ወድሟል• በትሪፖሊ አቅራቢያ በተደረገ ውጊያ የ21 ሰዎች ሕይወት ጠፋሌላኛው የአካባቢው ነዋሪና ስሙን መግለጽ ያልፈለገው ግለሰብ ደግሞ ""ከትናንት ጀምሮ ባልተዘጋጀንበት ሁኔታ ከቀያችን ድረስ መጥተው ተኩስ ከፈቱብን ባለን አቅም ስንከላከል ለጊዜው ከሁለታችንም ወገን ቁጥራቸውን የማላውቃቸው ሰዎች ሞተውብናል"" ብሏል። የሰሜን ሸዋ ዞን አስተዳደርና ፀጥታ መምሪያ ሃላፊ አቶ ካሳሁን እምቢአለ እንደገለጹት ደግሞ የጸጥታ አካላት በሁሉም ቦታ ደርሰዋል። አስፈላጊ ከሆኑ አካላት ጋርም እየተነጋገርንና ነገሮች ወደ ቀደመ ሰላማቸው የሚመለሱበትን ሁኔታ እያመቻቸን ነው ሲሉ ለቢቢሲ ገልፀዋል። ትናንት በነበረው ግጭት አንድ ቤተ ክርስቲያን የተቃጠለ መሆኑን የተናገሩት የመምሪያው ኃላፊው በሌላ አካባቢ ቤተክርስቲያንም የማቃጠል ሙከራ ተካሂዶ ባይሳካም በዙሪያው የሚገኙ ቤቶች ግን ተቃጥለዋል ብለዋል። አጣዬ ላይ የግለሰብ ቤቶች እንደተቃጠሉና ዝርፊያም እንደተፈጸመ አብራርተዋል። ""ኦነግ ያደራጃቸው ናቸው ይህን የፈጸሙት"" የሚሉት አቶ ካሳሁን ""አላማቸውም ሽብር መፍጠርና ዝርፊያ ማካሄድ ነው"" ብለዋል። በዚህ ወቅት በስፍራው የሚገኙት የአማራ ክልል ፖሊስ ኮሚሽን ኮሚሽነር አበረ አዳሙ እንደገለጹት ደግሞ በአሁኑ ወቅት ሁሉም አካባቢዎችን ማረጋጋት ተችሏል። አክለውም ሁኔታውን ዘላቂ ሰላም እንዲኖረው ለማድረግም ከሃይማኖት አባቶችና ከተለያዩ የህብረተሰብ ክፍሎች ጋር ውይይት እየተደረገ ነው ብለዋል። ትናንት የተከሰተውን ግጭት ተከትሎ ደብረ ብርሃንም ከፍተኛ የሆነ ህዝብ ጎዳና ወጥቶ ችግሩን ሲቃወም መስተዋሉን ከስፍራው ያነጋገርናቸው ነዋሪዎች ነግረውናል። ዛሬ በአጣዬ ማጀቴና ካራቆሬ አንጻራዊ መረጋጋት የታየ መሆኑን የተናገሩት አቶ ካሳሁን ከባንኮችና አንዳንድ ተቋማት ውጭ ሌሎች አገልግሎቶች መደበኛ ስራቸውን በመስራት ላይ ናቸው ብለዋል። በስፍራው የመከላከያ ሠራዊትም ደርሷል ብለዋል።ከዚህ ጋር ተያይዞ በአዲስ አበባ የሚገኙ 500 የሚሆኑ የአካባቢው ተወላጆች ድርጊቱን በማውገዝ ዛሬ ጠዋት ለሚዲያዎች መግለጫ ሰጥተዋል።


Image copyright
Debre Birhan City Communication Affairs Office

መግለጫውን የሰጡት ተሰብሳቢዎች ተወካይ አቶ ደጀን መንገሻ  በአካባቢው የተፈጠረ ግጭት አነሳስቷቸው መሰባሰባቸውን ጠቅሰው መግለጫው በቦታው ላይ እየተፈፀመ ያለውን ግድያ፣ አፈናና ዘረፋን አስመልክቶ መንግስት ትኩረት ሰጥቶ እንዲሰራና ሠላም እንዲመጣ ለመጠየቅ ያለመ እንደሆነ ተናግረዋል።ካለፉት ሁለት ቀናት ጀምሮ በአጣዬ፣ ማጀቴ፣ ካራ ቆሬ፣ እና በአካባቢው በንፁሃን ላይ የተከፈተው ተኩስ፣ ግድያ፣ ዘረፋና አፈና እንዲቆም መንግስት ፈጣን እርምጃ እንዲወስድ፣ በሕይወትና ንብረት ላይ አደጋ ያደረሱ የተደራጁና የታጠቁ ኃይሎች በአፋጣኝ ለፍርድ እንዲቀርቡ፣ ጥቃቱን በማውገዝ መንግስት ከህዝብ ጎን እንዲቆም፣ በቦታው በቂ የፀጥታ አካላት ተመድቦ ቦታውን እዲያረጋጋ፣ ጉዳት ለደረሰባቸው ወገኖች አፋጣኝ ሰብዓዊና ቁሳዊ እርዳታ እንዲደርሳቸው ጥሪ ለማቅረብና ሟቾቹንም በፀሎት ለማሰብ ነው ሲሉ ዐብይ የመግለጫውን ይዘቶች ዘርዝረዋል። አቶ ደጀኔ እንዳሉት በተለይ በማጀቴ፣ ካራ ቆሬ፣ አንፆኪያ አካባቢዎች ከዚህ ቀደምም በግጦሽም ሆነ በውሃ ሲጋጩ፣ በሽማግሌ ሲፈታ የኖረ ነው በማለት ሕዝቦቹ ተሳስበውና ተከባብረው የሚኖሩ ናቸው፤ ነገር ግን ""አሁን የተፈጠረው ግን ታስቦበት፣ ታቅዶና ተጠንቶ የተደረገ ነው፤ ተራ ግጭት አይደለም"" ሲሉም ያክላሉ።ስልጠና ተካሂዶ፣ ከግለሰብ የማይጠበቅ መሳሪያ ተታጥቀው፣ ቦታና ምሽግ ይዘው ህዝቡን ሲያጠቁ ነበር የሚሉት ተወካዩ የተደራጀና ሌላ ዓላማ ያለው ኃይል እንዳለ ተረድተናል ብለዋል።""የክልሉ ልዩ ኃይልም ሆነ መከላከያም የተወሰኑ ቦታዎች ላይ ገብተዋል ፤ነገር ግን ቦታው ላይ እየደረሰ ያለውን ጥቃት የክልሉም ሆነ የፌደራል መንግስት በሚገባው ልክ የተረዱት አይደለም፤ የተላከውም ኃይል በቂ አይደለም"" ሲሉ የጉዳዩን አሳሳቢነት ያስረዳሉ።አሁንም በአጣዬ ዙሪያ አላላ የተባለው አካባቢ የታጠቁ ኃይሎች ጥቃት እያደረሱ እንደሆነ መረጃ እንደደረሳቸውም ነግረውናል።""ሕዝቡ ከኖረበት፣ ከአገሩ፣ ከርስቱ ነው እየተፈናቀለ ያለው"" የሚሉት አቶ ደጀን መንግስት ይህንን ኃይል ያደራጀው አካል በመመርመር ሥር ነቀል ለውጥ እንዲያመጣ አሳስበዋል።በቀጣይም ኮሚቴ አዋቅረው ለኢህአዴግ ፅ/ቤት፣ ለአዴፓ ፅ/ቤትና ለጠቅላይ ሚንስትር ፅ/ቤት ኃሳባቸውን ለማቅረብ እንደተዘጋጁ ገልፀውልናል።  


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 ሁለት ኃይማኖት አንድ ትዳር!

",https://www.bbc.com/amharic/news-47849680
9,"""ሐዘኑ አንደበቴን ሰብሮታል፤ አእምሮዬን አቃውሶታል"" የካፒቴን ያሬድ አባት ዶ/ር ጌታቸው ተሰማ",8 ኤፕረል 2019,"




ዶ/ር ጌታቸው ተሰማ የሰማኒያ አመት አዛውንት ናቸው። የቢቢሲ ባልደረቦች ያገኟቸው ወቅት ከደረሰባቸው ሐዘን መፅናናት አቅቷቸው ፊታቸው ላይ በሚያሳብቅ ሁኔታ ስሜታቸው ተሰብሮ ነበር። እንዴት ነው አባት በረቱ? ተብለው ሲጠየቁም ""ምርኩዜን ነው ያጣሁት"" አሉ። እሁድ መጋቢት 1 ቀን 2011 ጠዋት ላይ 149 መንገደኞችንና 8 የበረራ ሰራተኞችን አሳፍሮ ወደ ናይሮቢ ሲበር የነበረው አውሮፕላን ቢሾፍቱ አቅራቢያ ነበር የተከሰከሰው። ዜናውን ለመጀመሪያ ጊዜ ለኢትዮጵያውያን የተናገሩት ጠቅላይ ሚኒስትር አብይ በትዊተር ገፃቸው ላይ ነው።ሁኔታውም ብዙ ኢትዮጵያውያን ከማስደንገጥ በላይ ብዙዎችም አንብተዋል። ለመሆኑ አውሮፕላኑን በዋና አብራሪነት ሲያበር የነበረው ካፒቴን ያሬድ አባት ዶክተር ጌታቸው ተሰማ የሰሙበትን ቅፅበት እንዴት ያስታውሱታል?ዶ/ር ጌታቸው፡ ባለቤቴ ደወለችልኝ።  ያሬድ እመጣለሁ ብሎ ደውሎልኝ ነበር፣ እስካሁን ግን አልደረሰም። የሰማኸው ነገር አለወይ አለችኝ። የሰማሁት ነገር የለም ብያት ወደ አየር መንገዱ ደወልኩ። መጀመሪያ ላይ ሊነግሩኝ አልፈለጉም። በኋላ ግን ሊደበቅ የሚችል ነገር ስላልሆነ የደረሰውን አደጋ ነገሩኝ። ለባለቤቴም ነገርኳት። እና ጠዋት ወደ አራት ሰዓት ግድም ነው የሰማሁት አደጋውን እንደሰማሁ ራሴን ስቼ ወደቅኩ። አፋፍሰው ሆስፒታል ወሰዱኝ። ስነቃ በሆስፒታል አልጋ ላይ ኦክስጂን ተሰክቶልኝ ነው የነቃሁት።  ከአደጋው በፊት ለመጨረሻ ጊዜ የተገናኛችሁት መቼ ነበር? ዶ/ር ጌታቸው፡ ከሶስት ቀን በፊት ይሆናል። ብዙ ጊዜ ሲመለስ ነው የሚደውልልኝ። አንዳንድ ጊዜም ጠዋት ሲሄድ ይደውልልኛል። አንድ ወይም ሁለት ቀን ካለው ደግሞ አዳማ ያለው ቤቴ መጥቶ ይጎበኘኛል። ታዛዥ እና ቅን ልጅ ነበር። ሌሎችም ልጆች አሉኝ። ያሬድን የሚተካ ግን አንድም የለም። አንዳንድ ጊዜ አዲስ አበባ ሄጄ ያመሸሁ እንደሆን እርሱ ቤት አድራለሁ። ማለዳ ስነሳ የሚንከባከበኝ እርሱ ነበር። ብዙ ልጆች ቢኖሩኝም ብዙዎቹ ውጪ ስለሆኑ  በሀሳብ፣ በመግባባት ቀረብ ያለኝ እርሱ ነው። ሐዘኑ አንደበቴን ሰብሮታል። አእምሮዬን አቃውሶታል።  የሆነ ሆኖ ሞቱ በሀገር ደረጃ ስለሆነ ኩራትም ክብርም ይሰማኛል። ዛሬ ጊዜ ሞት ሰበቡ ብዙ ነው።ያሬድ ለመሆኑ ምን አይነት ልጅ ነበር? ዶ/ር ጌታቸው፡ ከልጅነቱ ጀምሮ ስፖርት ወዳድ ነበር። በተለይ በዋና በርከት ያሉ ሜዳሊያዎችን አግኝቷል። በመጀመሪያ እና በሁለተኛ ደረጃ  ትምህርት ቤቶች የነበረው ስሜትና ፍላጎት በአጠቃላይ ስፖርት ነበር። እያደገ ሲሄድ ከመሰናዶ በኋላ አውሮፕላን አብራሪ የመሆን ፍላጎት እንዳለው ይናገር ጀመር። እኔም እናቱም በሕክምና ዘርፍ ውስጥ ስላለን፤ ቢያንስ ያሉኝን መፅኃፍት የሚያነብልን ስለምፈልግ፤ ወደ እኔ ወይም ወደ እናትህ ሙያ ብትመጣ ደስ ይለኛል ብለው እርሱ ግን የምትችሉ ከሆነ ፓይለትነት ብታስተምሩኝ ፍላጎቴ እርሱ ነው የሚል ሀሳብ አቀረበ። እንግዲህ ስሜት ካለህ አንከለክልህም በማለት ፍላጎቱን ተቀበልን። • አውሮፕላኑ 'ከቁጥጥር ውጪ ሆኖ ነበር'• የበረራ አስተናጋጆች ከአደጋው በኋላ በነበራቸው በረራ ምን ተሰማቸው?መጀመሪያ ፍላጎታችን ደቡብ አፍሪካ ሄዶ እንዲማር ነበር። በኋላ ላይ ግን፤ ለኔም ወደ ሀገሬ መመላለሻ ምክንያት እንዲሆነኝ በማሰብም፤ ኢትዮጵያ ሄዶ እንዲማር የሚል ሀሳብ ለባለቤቴ አቀረብኩላት። የአየር መንገዱ ትምህርት ቤት የታወቀ እና በርካታ ኢትዮጵያውያንንና አፍሪካውያንን ያፈራ ስለሆነ እዚያ ሄዶ እንዲማር ፍላጎቴ ነበር። ሌላው ልጆቼ በሙሉ የሚኖሩት ውጪ ሀገር ነው። አንድ ልጅ እንኳን በአስራት ደረጃ  ወደ ሀገር ይመለስ በማለት ከቤተሰቡ ጋር ከተወያየን በኋላ ስለተስማማን አዲስ አበባ ሄዶ ኢትዮጵያ አየር መንገድ ውስጥ ተማረ። ስንት ልጆች አለዎት?ዶ/ር ጌታቸው፡ ስድስትያሬድ ስንተኛ ልጅዎ ነው?ዶ/ር ጌታቸው፡አምስት


Image copyright
Hassan Katende/Facebook

አብራሪ ለመሆን ለምን ፍላጎት እንዳደረበት አጫውቶዎት ያውቃል?ዶ/ር ጌታቸው፡ ልጆቼ ሁሉ የሚሉት እንዳንተ ሐኪም እንሆናለን ነበር። ሁሉም የሁለተኛ ደረጃ ትምህርት ቤት እያሉ ሀሳባቸውን እየቀየሩ መጡ። እርሱም ሁለተኛ ደረጃ ላይ እያለ ነው ሀሳቡን የቀየረው። ይመስለኛል በትምህርት ቤታቸው  የቀድሞ ተማሪዎች ፓይለት ሆነው እየመጡ ንግግር ያደርጋሉ። እርሱም መሰናዶ እየተማረ እያለ ፍላጎት አደረበት። እኛም አልከለከልነውም።• አደጋው ስፍራ በየቀኑ እየሄዱ የሚያለቅሱት እናት ማን ናቸው? ስለሚያበረው አውሮፕላን ዘመናዊነት አጫውቶዎት ያውቃል?ዶ/ር ጌታቸው፡ ብዙ አውሮፕላኖችን በረዳትነት ጭምር አብሯል። ድሪም ላይነር እና ሌሎች ዘመናዊ አውሮፕላኖችን ጨምሮ። የተለያየ ሀገራትም በሯል። በስራው ደስተኛ ነበር። ፍላጎትም ጭምር ነበረው። መብረር ብቻ ሳይሆን በስራው የተሻለ ለመሆን ጥረት ያደርግ ነበር። በእረፍት ጊዜው  ያነብ ነበር። ወደ አሜሪካም በራሱ በመሄድ  የንግድ አውሮፕላን ማብረር የሚያስችለው ስልጠና ሁለት ጊዜ ወስዷል። ምስክር ወረቀትም አግኝቷል። በእድሜው ምንም እንኳ ትልቅ ሰው ባይሆንም በስራው ከፍ ያለ ግምትና አስተሳሰብ የነበረው ልጅ ነበር።እንደነገሩኝ በርካታ ስልጠና ወስዷል። አደጋው ከደረሰ በኋላ የአብራሪዎቹ ጥፋት ይሆን የሚል ትንሽ ጥርጣሬ አላደረብዎትም? ዶ/ር ጌታቸው፡ አላደረብኝም። ምክንያቱም እነደነገረን አብዛኞቹ አውሮፕላኖች ዘመናዊ ናቸው። አንድ ጊዜ ግን ምን ብሎኛል..'በዚህ አውሮፕላን  ስንሄድ ስንሰራ አንዳንድ ጊዜ ችግር ይታያል' ሲል በትንሹ ነግሮኛል። ግን የትኛው እንደሆነ አላውቅም። ብዙ ቅሬታ አያቀርብም። በወር ውስጥ በርካታ ሰዓታትም ይሰራ ነበር። 



በአደጋው ቦይንግን ይወቅሳሉ?ዶ/ር ጌታቸው፡ አዎ፤ በጣም፤ ምክንያቱም ስለምን በኢንዶኔዢያ ከደረሰው አደጋ በኋላ ይህ አውሮፕላን እንዳይበር አላደረጉም። ስለምን እንዲበር ፈቀዱ? ምክንያታቸው ከሌላ አምራቾች ጋር ያላቸው ውድድር ሊሆን ይችላል። ብዙ መሸጥ ፈልገውም ይሆናል። በአንዳንድ ያደጉ ሀገራት ክቡር የሰው ልጅ ዋጋ የለውም።  በአውሮፕላኑ ላይ ተገቢው መሳሪያ ባለመገጠሙ ልጄን አጥቻለሁ። ለዚህ ደግሞ መሪር ሀዘን ተሰምቶኛል።  ነገር ግን በስራው ላይ እያለ ነው የተሰዋው። ያ ቀጣዩ ትውልድ የሚያስታውሰው ይሆናል። ለዚህ ነው ሀገር ሁሉ ጀግና ሲለው የምትሰማው። የተቻላቸውን ሁሉ አድርገዋል።•""እስካሁን ሙሉ የሰውነት ክፍል ማግኘት እንደተቸገርን ለቤተሰብ እያስረዳን ነው"" አቶ ተወልደ ገ/ማርያምእቅዱን አጫውቶዎት ያውቃል?ዶ/ር ጌታቸው፡ አዎምን አለዎት?ዶ/ር ጌታቸው፡ እጮኛ ነበረችው። እርሷም ካፒቴን ናት። በሚቀጥለው አመት ትዳር ለመመስረት እቅድ ነበራቸው። እኔም አዲስ አበባ ቤት ስላለን ያንን ቤት መኖሪያ እንደሚያደርጉ ቃል ገብቼለት ነበር። የትራንስፖርት ሚኒስቴር ባወጣው የመጀመሪያ ደረጃ ሪፖርት ላይ ፓይለቶቹ አውሮፕላኑ እንዳይከሰከስ የተቻላቸውን ማድረጋቸውን ጠቅሷል። እርስዎ እንደአባት ይህንን ሲሰሙ ምን ተሰማዎት?ዶ/ር ጌታቸው፡ ኩራት ነው ያደረብኝ። መስሪያ ቤቱም የፖለቲካ ግፊት ሳያድርበት ትክክለኛውን ነገር በማድረጋቸው አመሰግናቸዋለሁ። ከዚህ በፊት ሊባኖስ ላይ የደረሰው ተልከስክሶ ነው የቀረው። በአሁኑ ሰዓት ግን የደረሰው ሁኔታ በገለልተኞች ተጠንቶ ለኢትዮጵያ ሕዝብና ለአለም በማቅረባቸው ትልቅ ምስጋና አቀርባለሁ። አየር መንገዱም እንኮራባቸዋለን በማለቱ ለእኔ  ብቻ ሳይሆን ለመላው የኢትዮጵያ ህዝብ ለሌላውም አለም ምሳሌ ነው ብዬ አስባለሁ። የተሰጠው ምስክርነት ለእኔ ብቻ ሳይሆን ለወደፊት በአየር መንገዱ ወደፊት ፓይለት ለመሆን ፍላጎት ላለው ወጣት ሁሉ ትልቅ ምሳሌ ነው ብዬ ነው የማምነው።



የቦይንግ አምራች የሆነው ኩባንያ በአደጋው ማዘኑን ገልፆ ይቅርታ ጠይቋል። ከቦይንግ የተሰማው ይቅርታ በቂ ነው ብለው ያስባሉ? ዶ/ር ጌታቸው፡ ከዚህ በፊት ይሰጡ የነበሩ አስተያየቶችን ስከታተል ነበር። በጋዜጦች የሚሰጡትንም ጨምሮ።  ያበረሩበትን ሰአት ጨምሮ አስቀያሚ አስተያየቶች ይሰጡ ነበር። ይህ ከባድ ስም የማጥፋት ዘመቻ ነው። ያሬድ ከ8 ሺህ ሰአቶች በላይ በሯል። ረዳት አብራሪውም እንደዛው። ሁለቱም ኃላፊነታቸውን በአግባቡ ተወጥተዋል። ቦይንግ ግን በርካታ የፈጠራ ታሪኮችን ይነግረን ነበር።  ራሳቸውን መከላከል እንደፈለጉ ይገባኛል። እነዚህ ግዙፍ ኩባንያዎች ትንንሾቹን መደቆስ ይፈልጋሉ። አሁን እውነቱ ወጥቷል። እነርሱም ይቅርታ ጠይቀዋል።  ነገር ግን በጣም የዘገየና እዚህ ግባ የማይባል ነው።  •""የሞተው የኔ ያሬድ ነው ብዬ አላሰብኩም"" የካፕቴን ያሬድ የ11 አመት ጓደኛ የኢትዮጵያ መንግስት እስካሁን በካሳ ክፍያ በኩል ያናገራችሁ አለ?ዶ/ር ጌታቸው፡ እስካሁን ድረስ የተደረጉትን ያስረዱኛል። ነገሩ ተጀምሯል ወደፊት እየተጣራ ሲሄድ ያለውን ነገር እናሳውቅሀለን ብለውኛል።በአሜሪካ ቦይንግን የከሰሱ አሉ። ኬንያውያንም ቦይንግንና ኢትዮጵያ አየር መንገድን እንደሚከሱ ተሰምቷል። እርስዎ ይህ ሀሳብ አለዎት?ዶ/ር ጌታቸው፡ ሬሳ ባለበት አሞራ ይበዛል ነው የአሜሪካኖቹ ነገር። አሜሪካውያን ጠበቆች እዚህ ናይሮቢ ድረስም መጥተዋል። ኢትዮጵያም ሄደዋል። ለእኔም በማግስቱ ነው የደወሉልኝ። በጣም ነው ቅር ያለኝ። አርባው እስኪወጣ፣ የእኛም እንባችን እስኪደርቅ ድረስ መታገስ ማንን ገደለ? ግን አሜሪካኖቹ የእኛ ስሜትና አስተሳሰብ የላቸውም። እኔ አሁንም ቢሆን ለኢትዮጵያኖቹ የምለው ሰብሰብ ብሎ በአንድነት መነጋገር ጥቅም ይኖረዋል ነው የምለው።  አንደኛ ተሰሚነት ይኖረዋል። የጠበቆቹም ኮሚሽንም ይቀንሳል። ስለዚህ መሰባሰቡ ክፋት አለው አልልም።እስካሁን ግን  ክስ ለመመስረት አላሰቡም?ዶ/ር ጌታቸው፡ አላሰብኩበትም። ካናዳ ጠበቃ የሆነ ልጅ አለኝ። አሜሪካም ፈቃድ አለው። እርሱም እየደወለ አንዳንድ ነገሮችን ይጠይቀኛል። እስካሁን ነገሩን እናስብበት የሚል ነገር ላይ ነኝ።ኢትዮጵያ መንግሥት በቋሚነት ማሰቢያ ቢያቆምላቸው የሚል ሀሳብ ተሰምቶዎት ያውቃል?ዶ/ር ጌታቸው፡ እነዚህ ፓይለቶች ሳይሆንላቸው ቀረ እንጂ  አውሮፕላኑን ለማትረፍ  የተቻላቸውን ሁሉ ሙከራ አድርገዋል። መቼም ለሀገር በጦርነት ዘመን ብቻ ሳይሆን በሰላሙ ጊዜም መስዋዕት ይቀርባል። ስለዚህ ይህ መስዋዕት ለመጪው ትውልድ፣ ለኢትዮጵያ ሕዝብ ማስታወሻ እንዲሆን የረገፉበት ቦታ አንድ ሀውልት ወይንም መቃብር ስፍራ ቢሰራ እና መጪው ትውልድ ያለፈው ትውልድ ምን እንዳበረከተ እንዲያውቀው ቢደረግ ደስተኛ ነኝ። ይህንን ነው የምለው። 
",https://www.bbc.com/amharic/news-47849679
10,ልጇን የላቀ ዩኒቨርስቲ ለማስገባት ግማሽ ሚሊዮን ብር ጉቦ የከፈለችው ተዋናይት ጥፋተኝነቷን አመነች,9 ኤፕረል 2019,"



Image copyright
EPA

በደስፐሬት ሀውስ ዋይቭስ ፊልም የምትታወቀው አሜሪካዊቷ ተዋናይት ልጆቻቸውን በላቁ ዩኒቨርስቲዎች ውስጥ ለማስገባት በማጭበርበር ቅሌት ዝርዝር ውስጥ መካተቷን ተከትሎ ጥፋተኛ እንደሆነች አምናለች። ልጇን የመካድ ስሜት እንደተሰማትና ባጠፋችው ጥፋትም እንዳፈረች ገልፃለች። በጎርጎሳውያኑ 2017 የልጇን ፈተና እንዲስተካከል 15ሺ ዶላር ከፍላለች ተብሏል።•""እናቱ ስታየኝ 'ልጄ ያሬድ ይመጣል' እያለች ታለቅስ ነበር""- በናይሮቢ የካፒቴኑ ጸጉር አስተካካይ•""እስካሁን ሙሉ የሰውነት ክፍል ማግኘት እንደተቸገርን ለቤተሰብ እያስረዳን ነው"" አቶ ተወልደ ገ/ማርያምከ56 አመቷ ተዋናይት በተጨማሪ ጥፋተኛ ከተባሉት አምሳ ግለሰቦችም መካከል 14ቱ ጥፋተኛ መሆናቸውን አምነዋል፤ ከነዚህም ውስጥ የኮሌጅ አትሌቲክስ አሰልጣኞች እንደሚገኙበት ተገልጿል። ተዋናይቷ በሰጠችው መግለጫ ""  መሉ በሙሉ ጥፋተኛ መሆኔን ከከፍተኛ ፀፀትና እፍረት ጋር እቀበላለሁ። ለፈፀምኩትም ድርጊት ኃላፊነቱን ለመውሰድና ያስከተለውን ውጤት እቀበላለሁ"" ብላለች። አክላም "" በልጄ፣  በቤተሰቦቼ፣ ጓደኞቼና የስራ ባልደረቦቼና  ህመምና መሸማቀቅ አድርሻለሁ"" ብላለች። ""እነሱን ከልቤ ይቅርታ መጠየቅ እፈልጋለሁ በተለይም ኮሌጅ ለመግባት ቀን ተሌት ለሚያጠኑና ለሚታትሩ ተማሪዎችና እንዲሁም ልጆቻቸውን በትምህርት ለመደገፍ ብዙ መስዋዕትነትን ለከፈሉ ወላጆች"" ብላለች። ስለ ጉዳዩ ልጇ ምንም እንደማታውቅም በመግለጫዋ ጨምራ ገልፃለች። •""የሞተው የኔ ያሬድ ነው ብዬ አላሰብኩም"" የካፕቴን ያሬድ የ11 አመት ጓደኛ የአሜሪካው የወንጀል ምርመራ ድርጅት ኤፍቢአይ ""ኦፐሬሽን ቫርስቲ ብሉስ"" ብሎ በሰጠው ኦፐሬሽን እንደ ጎርጎሳውያኑ አቆጣጠር 2011-2018 ድረስ በአሜሪካ ዩኒቨርስቲዎች ውስጥ በምዝገባ ስርአቱ የተፈፀሙ ማጭበርሮችን አጥንቷል። እንደ ምርመራው ውጤት ከሆነ ቤተሰቦች ልጆቻቸውን በዩኒቨርስቲዎች ውስጥ ለማስገባት ጉቦ  ከመክፈል በተጨማሪ፤ ልጆቻቸው በትምህርት ቤት ውስጥ በስፖርት ቡድኖች አባል እንደሆኑ ተደርጎ  በፎቶ ሾፕ ሐሰተኛ ፎቶዎች ወጥተዋል። •""አደጋውን ስሰማ በረራው ጠዋት እንዳልሆነ ራሴን አሳመንኩኝ"" የረዳት አብራሪው ጓደኛ ከነዚህ ውስጥ ፌሊሲቲ ሀፍማንና ሌላ ታዋቂ የሆሊውድ ተዋናይት ሎሪ ሎግሊን ከታዋቂዎቹ መካከል ሲሆኑ ከፍተኛ ቁጥር ያላቸው የስራ አስፈፃሚዎችም አሉበት ተብሏል። ሎሪ ሎግሊና ባለቤቷ ሁለት ልጆቻቸውን በሳውዘርን ካሊፎርኒያ ዩኒቨርስቲ ለማስገባት 500ሺ ዶላር ጉቦ ከፍለዋል ተብሏል። ሎሊ ሎግሊና እንደሌሎቹ ራሳቸውን በጥፋተኝነት ያላጋለጡ ሲሆን፤ ወንጀሉንም አስመልክቶ ይፋዊ መግለጫ እንዳልሰጡ አሶሺየትድ ፕሬስ ዘግቧል። 
",https://www.bbc.com/amharic/news-47863423
