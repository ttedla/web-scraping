ደረጃ,ርዕስ,ቀን,ዜና,ድረ-ገጽ
1,ኢትዮጵያዊቷ የቤት ሠራተኛ በዲፕሎማት አሠሪዋ ጥቃት ደረሰባት,8 ሜይ 2019,"



Image copyright
gazzetta

ከትናንት ወዲያ በአዲስ አበባ፤ የካ ክፍለ ከተማ በሚገኘው ፀሐይ የመኖሪያ አፓርትመንቶች ውስጥ አንድ የውጪ ሀገር ዜግነት ያለው ግለሰብ የቤት ሠራተኛውን ገፍትሮ በመጣል ጉዳት ማድረሱ ተሰማ።በግቢው ነዋሪ የሆኑት አቶ ዳንኤል በለጠ እንደተናገሩት፤ ሰኞ እለት 10 ሰዓት አካባቢ ቤታቸው ሳሉ ልጆቻቸውን ከትምህርት ቤት ያመጡላቸው ሹፌሮች አፓርትመንቱ ውስጥ አረቦች ከኢትዮጵያዊት የቤት ሰራተኛቸው ጋር ተጣልተው ደረጃ ላይ ገፍትረው እንደጣሏት መስማታቸውን አጫውተውናል።• ገዳዩ የአምቡላንስ ሠራተኛ በቁጥጥር ስር ዋለነገሩን እንደሰሙ ወደተባለው ሕንፃ መሄዳቸውን የሚያስታውሱት አቶ ዳንኤል፤ አራተኛ ፎቅ ላይ አንዲት ሴት ወድቃ ስትንፈራፈር ማየታቸውን ነግረውናል።ኋላም የሆነውን ሲጠይቁ፤ አሠሪዋ የሆነ ግለሰብ ገፍትሯት ደረጃው ላይ መውደቋ እንደተገሯቸውና ግለሰቡም ግቢው ውስጥ በሚገኘው አፀድ እንደተቀመጠ እንደሰሙ ያስታውሳሉ።ጉዳት አደረሰ የተባለው ግለሰብ ተቀምጦ ወደነበረበት በመሄድ ሲያናግሩት፤ እንደገፈተራት ነገር ግን እንዳልጣላት መናገሩን የሚያስታውሱት አቶ ዳንኤል፤ ወደሀኪም ቤት እንዲወስዳት ቢጠየቅም አሻፈረኝ በማለት ለአንድ ሰአት ያህል አምባጓሮ ተፈጥሮ መቆየቱን ነግረውናል።• በደቡብ አፍሪካ ዝቅተኛው የሠራተኛ ክፍያ 7ሺ ብር ሊሆን ነው በኋላም የወደቀችውን ልጅ አፋፍሰው በማንሳት እንዳወረዷት እና ግቢው ውስጥ ሳር ላይ እንዳስተኟት የሚናገሩት አቶ ዳንኤል፤ ግለሰቡ ወደ ቤቱ ገብቶ በመቆለፍ ሊያናግረቸው ፈቃደኛ ሳይሆን መቅረቱን ለቢቢሲ ተናግረዋል።አቶ ብሩክ፣ ፀሐይ የመኖሪያ አፓርትመንቶች ውስጥ ለሚኖሩ ግለሰቦች በሹፍርና እንደሚሠሩ ተናግረው፤ በዕለቱ መኪናቸው ውስጥ ሳሉ አንዲት ሴት ግቢው ሳር ላይ ተኝታ ስትንፈራፈር ማየታቸውን ያስታውሳሉ።• ኩዌት ኢትዮጵያውያን የቤት ሰራተኞችን እንደምትፈልግ አሳወቀችጠጋ ብለው ሲመለከቱ አይኗ ስለሚገለባበጥ የከበቧት ሴቶች በሁኔታው ተደናግጠው ይጮሁ እና ያለቅሱ እንደነበርም ነግረውናል። የግቢው አስተዳደርና ነዋሪዎች ፖሊስ መጥራታቸውን እሳቸውም አረብኛ ስለሚናገሩ ፖሊሶቹን በማስተርጎም ማገዛቸውን ያስታውሳሉ። ጉዳቱን ያደረሰው ግለሰብ ፖሊሶቹንም ሆነ እሳቸውን መገፈታተሩንና ተጎጂዋን ወደ ሆስፒታል ለመውሰድ አሻፈረኝ ማለቱን አቶ ብሩክ ያስታውሳሉ።አቶ ብሩክም ሆኑ አቶ ዳንኤል እንደሚናገሩት፤ በግቢው የሚኖር ሌላ ሱዳናዊ ወጥቶ በአረብኛ ካነጋገረው በኋላ በእርሱ መኪና ተጎጂዋን ከመኖሪያ አፓርትመንቱ አቅራቢያ ወደሚገኘው ወደ አይሲ ኤም ሲ ሆስፒታል እንደወሰዳት እና በእዚያ ህክምና ክትትል ማግኘቷን ይናገራሉ።• መነኩሴው ለምን በቁጥጥር ሥር ዋሉ?ግጭቱ በተከሰተበት ቤት ፊት ለፊት በቤት ሠራተኝነት የምትሠራና ስሟ እንዲገለጥ ያልፈለገች ሴት ለቢቢሲ እንደተናገረችው፤ ግለሰቡ ከሚስቱና ከሁለት ልጆቹ ጋር አብሮ ይኖራል።ይህችን ሠራተኛ የቀጠሯት ከ12 ቀን በፊት መሆኑን አስታውሳ፤ ግጭቱ ከመድረሱ አንድ ቀን ቀደም ብሎ አሠሪዋ ልጅቷ ሥራ እንደማትችል እንደነገረቻት ታስታውሳለች።• በስህተት የተሰጣቸውን 1 ሚሊየን ብር የመለሱት መምህር ወ/ሮ ቤዛ በግቢው ነዋሪ ሲሆኑ፤ የተፈጠረውን ነገር ከሥራ ከመጡ በኋላ መስማታቸውን ከዚያም በኋላ ግለሰቡ ፖሊሶችን እና ነዋሪዎችን ሲያመነጫጭቅ ማየታቸውን ነግረውናል።በኋላም ሠራተኛዋ ሕክምና አግኝታ ከመጣች በኋላ እንደገና ራሷን በመሳቷ በድጋሚ ሆስፒታል አፋፍሰው መውሰዳቸውን እና ለሊቱን እዚያው ማሳለፏን ነግረውናል።ለተጎጂዋ ግለሰብ እህት ደውለን ስለጉዳዩ ለማጣራት ስንጠይቅ፤ አሁን ጉዳዩ በሽምግልና መፈታቱን እንዲሁም ያወጣችውን የሕክምና ወጪ ለመሸፈን በመስማማት ይቅርታ እንደጠየቋት በመናገር ተጨማሪ መረጃ ለመስጠት ፈቃደኛ ሳይሆኑ ቀርተዋል።በውጪ ጉዳይ ሚኒስቴር የሚሰሩና ስማቸው እንዲገለፅ ያልፈለጉ ግለሰብ እንዲህ አይነት በውጭ ሀገር ዲፕሎማቶች የሚደርሱ ጥፋቶች ሲኖሩ አቤቱታው ለሚኒስቴር መሥሪያ ቤቱ በፅሁፍ መቅረብ እንደሚኖርበት ጠቅሰዋል። ጉዳዩ የሚቀርብለት ክፍል የተፃፈለትን ደብዳቤ መሰረት በማድረግ አቤቱታ ለቀረበበት ኢምባሲ ደብዳቤ እንደሚፅፍ ኢምባሲውም በደሉን አደረሰ ለተባለው ግለሰብ ጉዳዩን እንደሚያቀርብና ሁለቱ ወገኖች የተፈጠረውን ችግር በሽምግልና እንዲፈቱ ለማድረግ ጥረት እንደሚያደርግ ይናገራሉ።መስሪያ ቤቱ የዜጎች መብትም እንዳይጣስ፣ በመንግሥታት መካከል ያለውም ዲፕሎማሲያዊ ግንኙነትም እንዳይበላሽ እንደሚጥር የሚናገሩት ባለሙያው ጉዳዩ የከፋ ከሆነ ግን የሚወሰዱት እርምጃዎችም እንደሚለያዩ ጠቅሰዋል። ከአዲስ አበባ እንዲሁም ጉዳዩን ከሚከታተለው የካ ፖሊስ መረጃ ለማግኘት ያደረግነው ጥረት አልተሳካም።አቤቱታው ለውጭ ጉዳይ ሚኒስቴር ቀርቦ ከሆነም በሚል ያደረግነው ማጣራት አልተሳካም።
",https://www.bbc.com/amharic/48197208
2,በስህተት ከባንክ የተሰጣቸውን 1 ሚሊየን ብር የመለሱት መምህር,8 ሜይ 2019,"



Image copyright
Elias Meseret- News Cafe

አቶ ዓለሙ ተስፋዬ (ዶ/ር) ባህርዳር በሚገኘው የአቢሲኒያ ባንክ በተንቀሳቃሽ ደብተራቸው የገባውን ገንዘብ ለማውጣት በጣና ቅርንጫፍ የተገኙት ሚያዝያ 29 ቀን 2011 ዓ. ም. ነበር።በኢትዮጵያ ኦርቶዶክስ ተዋህዶ ቤተክርስቲያን፤ ማኅበረ ቅዱሳን በሚያስተባብረውና አቶ ዓለሙ በሚሳተፉበት ፕሮግራም የአብነት ትምህርት ቤቶችና ገዳማትን ለማደራጀት የተሰበሰበ አንድ ሚሊየን ሁለት መቶ ሦስት ሺ ብር በስማቸው ገብቶ ነበር።• 360 ብር ለአንድ ሕጻንበገበያ አካባቢ በሚገኘውና የሥራ ጫና በሚበዛበት የጣና ቅርንጫፍ ያሉ ሠራተኞች የተለመደ የዕለት ከዕለት ሥራቸውን በማከናወን ላይ ሳሉ አቶ ዓለሙ ከፍጠኛ መጠን ያለው ገንዘብ ለማውጣት መጠየቃቸውን የጣና ቅርንጫፍ ሥራ አስኪያጅ አቶ ቢራራ መላኩ ለቢቢሲ ተናግረዋል።ደንበኛው የጠየቁት የገንዘብ መጠን አንድ ሚሊየን ሁለት መቶ ሦስት ሺ ብር ነበር። አቶ ቢራራ እንደሚሉት፤ የገንዘቡ መጠን ከፍ ያለ ስለነበረ ፊትለፊት የነበረው ገንዘብ ከፋይ ለደንበኛው 3000 ብሩን ብቻ እንዲሰጣቸው ተደርጎ፤ ቀሪውን 1.2 ሚሊየን ብር ወደ ውስጥ ገብተው እንዲወስዱ ተደርጓል።''ወደ ውስጥ ከገቡ በኋላ ብሩን አብረን ቆጥረን እንዲረከቡ አደረግን። ደንበኛው ከጠየቁት አንድ ሚሊየን ብር ጭማሪ ተሰጥቷቸው ገንዘቡን ገቢ ወደሚያደርጉበት ቦታ ሄዱ።''አቶ ቢራራ እንደሚሉት፤ ለአቶ ዓለሙ አንድ ሚሊየን ብር ተጨማሪ መሰጠቱንና ከባንኩ ብር መጉደሉን አላወቁም ነበር። አቶ ዓለሙ በስህተት የተሰጣቸውን ገንዘብ በጆንያ ጭነው እስከተመለሱበት ጊዜ ድረስ ምንም እንዳልጠረጠሩ ያስረዳሉ።የተፈጠረውን ነገር ""እጅግ አስገራሚ'' ሲሉም ይገልጹታል።''ደንበኛው በመጀመሪያ ገንዘቡን ይዘው ሲመለሱ ትርፍ ብር ሊመልሱልን እንደሆነ አላወቅኩም ነበር። ሀሳባቸውን ቀይረው ብሩን ገቢ ሊያደርጉት እንደሆነ ነበር ያሰብነው።''•  ሁለት እምነቶችን በአንድ ጣራ ለአስርታት ያሳደሩ ጥንዶች አቶ ዓለሙ ግን የራሳቸውን ገንዘብ ገቢ ሊያደርጉ ሳይሆን ባንኩ በስህተት የሰጣቸውን ተጨማሪ አንድ ሚሊየን ብር ሊመልሱ ነበር ወደ ቅርንጫፉ የተመለሱት።በባህርዳር ዩኒቨርሲቲ የኬሚስትሪ ትምህርት ክፍል ኃላፊ የሆኑት አቶ ዓለሙ ተስፋዬ፤ ''ወደ ውስጥ ከገባን በኋላ ብሩ ሲቆጠር አጠገቡ ቁጭ ብዬ ስለነበር መጠኑ ትክክል መሆኑን እያረጋገጥኩ ወደ ጆንያ ውስጥ አስገባ ነበር'' ሲሉ ይናገራሉ።አቶ ዓለሙ ብሩን ከተረከቡ በኋላ አብሯቸው ከነበረ ግለሰብ ጋር ለሥራ ማስኬጃ ብሩን ወደ ኢትዮጵያ ንግድ ባንክ ገቢ ለማድረግ ተንቀሳቀሱ።ንግድ ባንክ ሲደርሱ ግን ፈጽሞ ያልጠበቁት ነገር አጋጠማቸው። የባንኩ ሠራተኛ ብሩን እንደተመለከተው ከመቁጠሩ በፊት ""2.2 ሚሊየን ነው አይደል?"" ብሎ ጠየቃቸው።''እንደዛ ብሎ ሲጠይቀን፤ የብሩ መጠን 1.2 ሚሊየን ነው ብለን መለስንለት። ብሩን አብረነው በድጋሚ ስንቆጥረው እውነትም 2.2 ሚሊየን ብር ሆኖ አገኘነው'' በማለት አቶ ዓለሙ ስለሁኔታው ያስረዳሉ።''የራሳችን የሆነውን 1. 2 ሚሊየን ብር ገቢ ካደረግን በኋላ ቀሪውን ብር ለመመለስ ወደ አቢሲኒያ ባንክ ጣና ቅርንጫፍ ተመለስን''የባንኩ ሥራ አስኪያጅ የቀን ገቢ ሂሳብ የሚሠራበት ሰአት ባለመድረሱ ገንዘቡ መጉደሉን እንዳላወቁ ይናገራሉ። ''ብሩ ይጉደል አይጉደል ለማወቅ ሂሳብ መዝጋት ነበረብን'' ይላሉ።• የፍስሀ ተገኝ የቤተሰብ ፍለጋ ጉዞ አቶ ቢራራ እንደሚሉት፤ አቶ ዓለሙ ብር በስህተት ሰጥታችሁኛልና ልመልስ ሲሏቸው፤ በመጀመሪያ ነገሩ ቀልድ መስሏቸው ነበር። ኋላ ላይ ነገሩ እውነት ሆኖ ሲገኝ ግን ግርምትም ድንጋጤም እንደፈጠረባቸው ይናገራሉ።አቶ ዓለሙ ገንዘቡን ባይመልሱ ምን ይፈጠር ነበር? የሚል ጥያቄ ያቀረብንላቸው አቶ ቢራራ፤ የሥነ ምግባር እርምጃዎች ሊያስከትል ይችል ነበር ይላሉ።''ስህተቱ በሥራ ጫና ምክንያት ወይም ባለማወቅ የተፈጠረ እንደሆነ በምንም አይነት መንገድ ማረጋገጥ ስለማይቻል ሆነ ተብሎ እንደተፈጸመ ተደርጎ ሊወሰድ ይችላል።''ደንበኛው የሰሩት ስህተት ባለመኖሩና ባንኩ ክፍያ ፈጽሞላቸው ወደጉዳያቸው ስለሄዱ ገንዘቡን ለመመለስ የሚያስገድዳቸው የሕግ አሰራር አልነበረም።''የአቶ ዓለሙን ስብዕና በቃላት ለመግለጽ እጅግ ከባድ ነው፤ ከህሊና በላይ ነው፤ ፈጣሪ በላባቸው ሠርተው ያገኙትን ገንዘባቸውንና ትዳራቸውን እንዲባርክላቸው እመኝላቸዋለሁ'' ብለዋል አቶ ቢራራ።•   ምግብ ማብሰልና ማጽዳት የቤት ውስጥ ጥቃቶችን ለመቀነስ  አቶ ቢራራ ""ይህ ለትውልድ አርአያ የሚሆን ተግባር ነው። እድሜ ልካቸውን ሊኮሩበት የሚገባ ተግባር ነው። እኔም ብሆን እድሜ ዘመኔን በሙሉ አስታውሰዋለሁ። የመልካም ሥራ አርአያ አድርጌ የማስታውሳቸው ሰው ይሆናሉ'' በማለት የተሰማቸውን ደስታ በመግለጽ ምስጋናቸውን አቅርበዋል። አቶ ዓለሙ በበኩላቸው፤ ተግባሩ ብዙ ሰዎች ሊያደርጉት የሚችሉት ነው በማለት፤ የባንኩን ሠራተኛ ከብዙ እንግልት በማዳናቸው ደስተኛ እንደሆኑና የህሊና እርካታ እንደተሰማቸው ገልጸዋል።
",https://www.bbc.com/amharic/news-48200815
3,በምስራቅ ጎጃም መነኩሴው ለምን በቁጥጥር ሥር ዋሉ?,8 ሜይ 2019,"



Image copyright
Awabel woreda Communication

ከትናንት በስቲያ ሚያዚያ 28 ቀን 2011 ዓ. ም. በምስራቅ ጎጃም ዞን፤ አዋበል ወረዳ በምትገኘው እነጋትራ ሐና ገዳም አስተዳዳሪ የሆኑ መነኩሴ ከጦር መሣሪያ ጋር በቁጥጥር ሥር መዋላቸውን የወረዳው ባለስልጣናት ለቢቢሲ አስታወቁ።የወረዳው አስተዳደርና ፀጥታ ኃላፊ አቶ ይሄነው አበባው ከመነኩሴው ጋር 7 የጦር መሣሪያዎች የተያዙ ሲሆን፤ ስድስቱ ለገዳሙ መጠበቂያ ተብሎ ከመንግሥት ወጭ ተደርጎ ነው የተሰጣቸው ነው ይላሉ። ይሁን እንጂ ሕጋዊ ያልሆነ አንድ ሽጉጥ የተገኘባቸው መሆኑን ገልፀዋል።• እምቦጭ የጣና ቂርቆስ መነኮሳትን ከገዳሙ እያስለቀቀ ነው""ስድስቱ መሣሪያዎች ከመንግሥት ወጭ ተደርገው ይሰጡ እንጂ በማን ሥም እንደተመዘገቡ ገና እየተጣራ ነው"" ሲሉ ኃላፊው አክለዋል።ኃላፊው የገዳሙ አስተዳዳሪ ከዚህ ቀደምም ከኅብረተሰቡ ጋር ቅራኔ ነበራቸው ሲሉ ይገልፃሉ።""ሌላ የኃይማኖት መገልገያ ቦታ ባለመኖሩ ኅብረተሰቡ ማንኛውንም የኃይማኖት አገልግሎት የሚያገኙት እዚያ ነበር፤ እኚህ ግለሰብ ወደገዳሙ ከገቡ ጀምሮ ሕዝቡ ወደገዳሙ እንዳይገባ መከልከሉን ኅብረተሰቡ ቅሬታ ሲያሰማ ቆይቷል"" ይላሉ የአስተዳደርና ፀጥታ ኃላፊው አቶ ይሄነው።ለገዳሙ ተብሎ ከተፈቀደው መሬት ውጭ ሕገ ወጥ በሆነ መንገድ አስፋፍቶ ይዟል፤ በኃይል ነጥቆናል የሚሉ ቅሬታዎችንም ኅብረተሰቡ ሲያሰማ መቆየቱን ያክላሉ።• የግብፅ ኦርቶዶክስ ቤተክርስትያን መነኮሳት ጳጳስ በመግደል ተከሰሱኃላፊው እነዚህም ቅሬታዎች በመኖራቸው መነኩሴው ከአካባቢው ማኅበረሰብ ጋር እንደማይግባቡ ያስረዳሉ። ከትናንት በስቲያ የተፈጠረው ግጭትም መነሻው እነዚሁ ጥያቄዎችና ቅሬታዎች መሆናቸውን ገልፀውልናል።ግጭቱ የተፈጠረበትን ምክንያት ሲናገሩም፤ ""በኅብረተሰቡ ቅሬታ ያሳደረውን መሬት ለማረስ መነኩሴው በሬዎች ይጠምዳሉ፤ ከዚያ በኋላ መሬቱ አይታረስም ከሚሉት የአካባቢው ነዋሪዎች ጋር ግጭት ተፈጠረ"" ይላሉ።የወረዳው አስተዳዳሪ አቶ መንግሥት ቢጋር ለቢቢሲ እንደገለፁት፤ ቦታው 'የወል መሬት' ሲሆን የአካባቢው ማኅበረሰብ ታቦት ሲወጣ የሚያከብሩበት ነው።ከዚህ ቀደም መነኩሴው ቦታውን አርሰው እንደሚያመርቱበት የሚናገሩት አስተዳዳሪው፤ ኅብረተሰቡ ቅሬታ በማሰማቱ ሰብሉን ለጋራ እንዳደረጉት ያስታውሳሉ። ይህ ብቻም ሳይሆን ከእምነት ውጭ የሚያከናውኗቸው ተግባርት አሉ ሲሉም ኃይማኖታዊ ይዘት ያላቸው ጥያቄዎችን ኅብረተሰቡ ይሰነዝራሉ። ለመነኩሴነትና ለገዳሙ የሚመጥን አይደለም ሲሉ አቤቱታቸውን እንደገለፁላቸው ያነሳሉ።• ተዓምራዊቷ ቅድስት ማርያም ውቕሮ ገዳምእስካሁን ድረስ የኅብረተሰቡ ጥያቄ ለምን ምላሽ ሳይሰጠው ቆየ? ስንል የጠየቅናቸው የወረዳው አስተዳዳሪ፤ በአካባቢው ማኅበረሰብ የሚነሱ ቅሬታዎችን ለመፍታት ባለፉት ወራት ከምስራቅ ጎጃም ዞን ሀገረ ስብከት ጋር እርሳቸው ባሉበት ውይይት እንደተደረገ ያስታውሳሉ።በዚህ ጊዜም መስተካከል አለባቸው ያሏቸው ስድስት ጉዳዮችን ከመነኩሴው ጋር ስምምነት ላይ መድረሳቸውን ይናገራሉ።ከእነዚህም መካከል ሥርዓተ ቀብር እንዲካሄድ፣ ቅዳሴ እንዲፈፀም፣ ሰበካ ጉባዔ እንዲኖረው፣ ምክትል ሊቀመንበርና የገንዘቡን ፍሰት የሚያስተዳድር አካል እንዲኖረው እንዲሁም መነኩሳት ተቀጥረው እንዲቀድሱ የሚሉ ነበሩ።• ስለ ጠልሰም ወይም በተለምዶ የአስማት ጥበብ ተብሎ ስለሚጠራው ምን ያህል ያውቃሉ? ባሳለፍነው የካቲትና መጋቢት ወር ላይ ሕጉን በመከተል እንዲሠሩና ሕዝቡም አገልግሎቱን እንዲያገኝ ውሳኔ እንደተላለፈ ይገልፃሉ።የወረዳው የአስተዳደርና የፀጥታ ኃላፊ አቶ ይሄነው እንደሚሉት፤ ""መነኩሴው ለ28 ዓመታት በገዳሙ ውስጥ የኖሩ በመሆናቸው፤ ገዳም ስለሆነ ማንኛውም ሰው ኃይማኖታዊ አገልግሎት ማግኘት አይችልም"" የሚል አቋም አላቸው።በሌላ በኩል ኅብረተሰቡ ሌላ የኃይማኖት ተቋም የለም፤ የት እንሂድ? አለበለዚያ ሌላ ቤተክርስቲያን ሊሠራልን ይገባል የሚል ጥያቄም ሲያቀርቡ መቆየታቸውን ያክላሉ።""በዚህ አለመግባባት ምክንያትም የአካባቢው ማኅበረሰብ ሰው ሲሞት ሌሎች አጎራባች ቀበሌዎች በመሄድ የቀብር ሥነ ሥርዓት ያስፈጽማሉ"" ይላሉ።• እየሩሳሌም ለምን የኢትዮጵያዊያን ህልም ሆነች?ይሁን እንጂ ከእሳቸው ጋር የሚቀራረቡና እሳቸውን የሚደግፉ ሰዎች በገዳሙ ውስጥ ኃይማኖታዊ አገልግሎት ያገኙ ነበር፤ ሲሞቱም የሚቀበሩት እዚያው ገዳሙ ውስጥ ነው፤ ይህም በኅብረተሰቡ መካከል መከፋፈልን ፈጥሯል ይላሉ አቶ ይሄነው።ይህ በእንዲህ እንዳለ መነኩሴው ከሕዝቡ ጋር በሚያጨቃጭቃቸው መሬት ላይ ለማረስ በሬዎቻቸውን ጠመዱ ይላሉ።በዚህ ጊዜ ኅብረተሰቡ ማረስ የለባቸውም ሲል ተቃወመ፤ እንዲያውም አንፈልጋቸውም ይውጡልን የሚል ጥያቄ ማሰማታቸውን ይገልፃሉ።በመሀል ከማን እንደሆ ባልታወቀና ከገዳሙ ውስጥ በተተኮሰ ጥይት የአካባቢው ነዋሪ የሆነ የ22 ዓመት ወጣት እንደቆሰለ ያስረዳሉ።• ሰዎችን ከሲኖ ትራክ የገለበጠው አሽከርካሪ በቁጥጥር ስር ዋለ በግጭቱ በገዳሙ ውስጥ ያሉት 10 በጭቃ የተሰሩ ቤቶች የተቃጠሉ ሲሆን፤ አምስት ትንንሽ የዕቃ ማስቀመጫ ቤቶችም በከፊል ተቃጥለዋል። በገዳሙ ውስጥ በተቃጠሉ ቤቶችና በቆሰለው ልጅ ምክንያት ምርመራ ለማድረግ ሲባል መነኩሴው በቁጥጥር ሥር ውለው እየተጣራ መሆኑን ነግረውናል።'ኅብረተሰቡ ከእኔ ጋር የማይስማማው ከሌላ ብሔር ስለመጣሁ ነው' የሚል ቅሬታ በመነኩሴው ዘንድ ይነሳ እንደነበር የጠየቅናቸው አቶ ይሄነው፤ ""አስተዳደሩ ከየትም ይምጣ ከየት? ሕጋዊ ሆኖ መቆየት አለበት የሚል አቋም ነው ያለን"" ይላሉ።""ነገር ግን መነኩሴው ያለመግባባት ችግር ነበረባቸው በዚህም ምክንያት ከኅብረተሰቡ ጋር በሚፈጠር ግጭት 'ከሌላ ብሔር ስለመጣሁ ነው' የሚል ቅሬታ ያሰማሉ"" ብለዋል።• በስህተት የተሰጣቸውን 1 ሚሊየን ብር የመለሱት መምህር አክለውም ግለሰቡ ለ28 ዓመታት በሠላም ከአካባቢው ማኅበረሰብ ጋር የኖሩ ሲሆን፤ ከየት ብሔር እንደመጡም የሚታወቅ ነገር የለም ሲሉ ተናግረዋል።""በአሁኑ ሰዓት ገዳሙ ሌላ ችግር እንዳይደርስበት በፀጥታ ኃይሉ እየተጠበቀ ሲሆን፤ ከሚመለከታቸው የኃይማኖት አባቶች ጋርም እየተነጋገርን ነው፤ ባለቤት የሆነ አካል ንብረቶችን እንዲረከብ ጥረት እየተደረገ ነው"" ሲሉ ገልፀዋል።በገዳሙ የዚያው አካባቢ የሆኑ ሦስት መነኮሳት የነበሩ ሲሆን እነርሱም ወደ ኅብረተሰቡ ተቀላቅለዋል ብለዋል።


Image copyright
Awabel Wereda Communucation

መነኩሴው የገዳሙ አስተዳዳሪ እንዴት ሆኑ? ቢቢሲ ያነጋገራቸው የምስራቅ ጎጃም ሀገረ ስብከት ሥራ አስኪያጅ ሊቀብርሃናት ካህሌ በቃሉ በገዳሙና በኅበረተሰቡ መካከል የሚነሳ የቆየ አለመግባባት ነበር ይላሉ። የሀገረ ስብከቱ ሊቀ ጳጳስ፣ የገዳሙ አባቶችንና የወረዳው ኃላፊዎችን አሰባስበው ይህንን አለመግባባት ለመፍታት እንደሞከሩ ይናገራሉ።እርሳቸው እንደሚሉት ገዳሙ ከዛሬ 30 ዓመት በፊት የተመሠረተ ሲሆን ሁሉም ሕዝብ ይገለገልበት የነበረ ቤተክርስቲያን ነበር። እኝህ አባት ከተመደቡ ጀምሮ ወደ ገዳምነት ተቀይሮ በአንድነት ገዳም እንዲተዳደር የሚል ውሳኔ አግኝቷል።ቤተ ክርስቲያኑ ወደ ገዳም ሲቀየር ሀገረ ስብከት ውሳኔ ያሳረፈበት ሳይሆን ከመንበረ ፓትሪያርክ ጠቅላይ ፅ/ቤት በቀድሞ በነበሩ አባቶች ውሳኔ እንደመጡ የሚያመለክት መረጃ እንዳገኙም ያስረዳሉ።ሊቀብርሃናት ካህሌም ይህንኑ ሀሳብ ሲያፀኑ ""የዞንም ሆነ የወረዳ አስተዳዳሪዎች ከዚህ ቀደም ገዳሙ ይመራ የነበረው እዚህ አካባቢ ባሉ ባለስልጣነት አለመሆኑን አያውቁም "" ይላሉ።ሥራ አስኪያጁ ከዚህ ቀደም የአካባቢው ሰው በፍርሃት መንፈስ ወደ ገዳሙ ደፍሮ መግባት እንደማይገባ አስረድተው ""ቦታው የሚታወቅበትና አስተዳደሩ በውል የማይታወቅበት ደረጃ ላይ ነበር የነበረው"" ሲሉ ያስረዳሉ። አሁን ግን ሕዝቡ ሲወያይ  ""የሰራነው ቤተክርስቲያን ነው፤ የፈለግነውን አገልግሎት ማግኘት አለብን፤ የገዳሙ አስተዳዳሪ ለሚፈልጉት ሰው አገልግሎት ይሰጣሉ፤ ሌላውን ያባርራሉ"" ሲል ቅሬታ ማሰማታቸውን ይናገራሉ። ከውይይቱ በኋላ ሀገረ ስብከቱ ውሳኔዎችን አስተላለፈ።ገዳሙ የአንድነት ገዳም ከሆነ መስፈርቱን ማሟላት አለበት፤ በርካታ መናኒያን መኖር አለባቸው፤ ገዳም ቢሆንም ለኅብረተሰቡ አገልግሎት መስጠት አለበት የሚል ነበር ውሳኔው።በመሆኑም ይህም ገዳም ሰበካ ጉባዔ ተቋቁሞለት፤ የሰበካ ጉባዔ አባልነት ክፍያ እየተከፈለ፤ ህዝቡ የራሱን ተመራጮች አድርጎ እንዲገለገል ተወስኗል።ከዚህ በኋላ የወረዳው ቤተ ክህነት ሠራተኞች የሰበካ ጉባዔ ሊመሰርቱ በሚሄዱበት ጊዜ ምዕመኑ እኚህ አባት ካልተነሱ አንመርጥም ሲሉ ተቃወሙ።""ግለሰቡ ራሳቸውን የቻለ ልዩ ባህሪ ሊኖርባቸው ይችል ይሆናል"" የሚሉት ሥራ አስኪያጁ መነኩሴው የተለያዩ ቦታዎች እየሄዱ እየለመኑ ገንዘብ በመሰብሰብ እዚህ አድርሰውታል ያስተዳድሩት ተብሎም ነበር። ሕዝቡ ግን አልተስማማም ይላሉ።ከትናንት በስቲያም በተነሳው ግጭት ሕዝቡ በጡሩምባ ተቀሳቅሶ በመውጣት በገዳሙ የሚገኙ የፀበልተኞችን ቤት እንዳቃጠሉና አንድ ሰውም በጥይት መቁሰሉን እንደሰሙ ነግረውናል።ለጥበቃ የተሰጠ መሳሪያ እንዳለ እንደሚያውቁ የተናገሩት የሀገረ ስብከቱ ሥራ አስኪያጅ መሳሪያዎቹ እውቅና እንደተሰጣቸውና በየዓመቱ ቆጠራ እንደሚያደርጉ ሰዎቹ ሲገልፁ ነእንደነበር እንደሰሙ አስረድተዋል።መነኩሴውም ከ30 ዓመታት በፊት በቦታውየተመደቡ ስለሆነ በሀገረ ስብከቱ ደረጃ የተመደቡበት ህጋዊ ደብዳቤ አላገኘንም ብለዋል። ይሁን እንጂ ከህብረተሰቡ ጋር ካላቸው ቅራኔ በስተቀር  ቦታውን ለውጠውታል ሲሉ ይመሰክራሉ።
",https://www.bbc.com/amharic/news-48199195
4,እንግሊዛውያን አብዝተው ወሲብ እየፈጸሙ አይደለም ተባለ,8 ሜይ 2019,"



Image copyright
Getty Images

በሀገር አቀፍ ደረጃ የተከናወነ አንድ ጥናት እንግሊዛውያን ከቅርብ ዓመታት ወዲህ ብዙ ወሲብ እየፈጸሙ እንዳልሆነ አመለከተ። 'ብሪቲሽ ሜዲካል ጆርናል' ላይ የሰፈረው ጥናት እንደሚያመላክተው፤ በጥናቱ ከተሳተፉት መካከል ሲሶው ባለፈው አንድ ወር ወሲብ አልፈጸሙም። በጥናቱ ምላሻቸውን ከሰጡት ከ34,000 ሰዎች መካከል ከ16-44 ዕድሜ የሚገኙ ግማሽ ያህሉ ቢያንስ በሳምንት አንድ ግዜ ወሲብ እንደሚፈጽሙ ተናግረዋል።  እድሜያቸው ከ25 ዓመት በላይ የሆኑ እና አብረው የሚኖሩ ጥንዶች ባለፉት ዓመታት ለተመዘገበው አነስተኛ የወሲብ መጠን ትልቁን ድርሻ አበርክተዋል ተብሏል።የጥናቱ ውጤት እንደሚያመላክተው፤ 41 በመቶ የሚሆኑ ዕድሜያቸው ከ16-44 የሚሆኑት ተሳታፊዎች ባለፈው አንድ ወር ቢያንስ በሳምንት አንድ ግዜ ወሲብ ፈጽመዋል።• የሥራ ቦታ ወሲባዊ ትንኮሳ የቱ ነው?• 'የሴቶች ቫያግራ' በአፍሪካዊቷ ሃገርባለፈው አንድ ወር ወሲብ አልፈጸምኩም የሚሉ ሴቶች ቁጥር በ6 በመቶ የጨመረ ሲሆን የወንዶች ቁጥር ደግሞ በ3 በመቶ ጨምሯል።ቁጥሩ ለምን ቀነሰ? ተመራማሪዎች እንደሚሉት እንግሊዛውያን ወሲብ መፈጸም የቀነሱት ድንግል ሆኖ ለመቆየት ካለ ፍላጎት ጋር የሚያያዝ አይደለም።ይልቁንም ወሲብ የመፈጸም ቁጥር የቀነሰው ከዚህ ቀደም ብዙ ወሲብ ይፈጽሙ በነበሩ ሰዎች ዘንድ ነው። እድሜያቸው ጠና ያለ ባለትዳሮች ወሲብ የሚፈጽሙበት ግዜ እያሽቆለቆለ ነው።  ይህ በእንዲህ እንዳለ በጥናቱ ከተሳተፉ ግማሽ ያህሉ ሴቶች እና ሁለት ሦስተኛ የሚሆኑት ወንዶች አሁን ከሚፈጽሙት በላይ በበለጠ ወሲብ መፈጸም እንፈልጋለን ብለዋል።ብዙ ግዜ ወሲብ መፈጸም እንደሚፈልጉ የጠቆሙት ደግሞ አብዛኛዎቹ በትዳር ወይም አብረው የሚኖሩ ጥንዶች ናቸው። 


Image copyright
Getty Images

ሥራ በዛ? ድካም ወይስ ጭንቀት? የጥናቱ መሪ የሆኑት ፕሮፌሰር ኬይል ዌሊንግስ ''የሚደንቀው ነገር በዚህ ተጎጂ የሆኑት በመካከለኛ የዕድሜ ክልል ውስጥ የሚገኙ ሰዎች ናቸው። እኚህ ወንድ እና ሴቶች ብዙ ጊዜ በሥራ የሚወጠሩ፣ ልጆቻቸውን እና በእድሜ የገፉ ወላጆቻቸውን የመንከባከብ ኃላፊነት ያለባቸው ሰዎች ናቸው'' ይላሉ።• 100 ሺህ ብር፤ ብልትን ለማወፈር• የወሲብ ቪዲዮ ህይወቷን ያሳጣት ወጣት ፕሮፌሰር ኬይል የጥናቱን ውጤት ሲያስረዱ ''ለሰው ልጅ ጤንነት ዋናው ነገር ምን ያህል ግዜ ወሲብ ተፈጸመ የሚለው ሳይሆን ወሲብ መፈጸም ምን ያክል ትርጉም ይሰጣል የሚለው ነው'' ይላሉ። ፕሬፌሰሩ እንደሚሉት፤ በርካቶች በውስጣቸው ሌሎች ሰዎች ከእነሱ በተሻለ መልኩ ብዙ ወሲብ እንደሚፈጽሙ ሊያስቡ ይችላሉ። ""ይህ ጥናት ግን በተመሳሳይ መልኩ በርካቶች ብዙ ወሲብ እንደማይፈጽሙ እና ብቻቸውን እንዳልሆኑ እንዲሰማቸው ያደርጋቸዋል'' በማለት ያስረዳሉ።የወሲብ አማካሪው ፒተር ሳዲንግተን ግን ''ዋናው ጥራት እንጂ ብዛት አይደለም። አንድ ሰው በድርጊቱ ደስተኛ ከነበረ የመድገሙ አጋጣሚ ከፍ ያለ ነው። ይሁን እንጂ ለወሲብ ጊዜ መስጠት ያስፈልጋል። እንደው በድንገት የሚደረግ ነገር አይደለም። ምናልባትም በማስታወሻችን ላይ ቀጠሮ ማኖር ሊረዳን ይችላል'' ይላሉ።
",https://www.bbc.com/amharic/news-48198782
5,በአሜሪካ በግድያ የሚፈለገው ዮሃንስ ነሲቡ ተላልፎ ተሰጠ,7 ሜይ 2019,"



Image copyright
Fairfax County Police Department News


አጭር የምስል መግለጫ

                    ዮሃንስ ነሲቡ
                

በአሜሪካን ሃገር በሁለት ሰዎች ግድያ ክስ የተመሰረተበት እና በኢትዮጵያ ተሸሽጎ የነበረው ዮሃንስ ነሲቡ ለአሜሪካ መንግሥት ተላልፎ ተሰጠ።በአሜሪካ ቨርጂኒያ ግዛት የፌርፋክስ ፖሊስ ዮሃንስ ነሲቡ ትናንት አሜሪካ መድረሱን በድረ-ገጹ አስታውቋል። የፌደራል ጠቅላይ አቃቤ ህግ በቨርጂኒያ ግዛት ፌርፋክስ ካውንቲ ፍርድ ቤት በሁለት ሰዎች ግድያ እና ያለ አግባብ የጦር መሳሪያ መጠቀም በሚሉ ወንጀሎች ክስ የተመሰረተበትን ዮሃንስ ነሲቡን አሳልፎ ለመስጠጥ ስለመወሰኑ መዘገቡ ይታወሳል። • አቶ ጌታቸው አሰፋ ላይ ክስ ተመሰረተ• ኢትዮጵያ ውስጥ የተሸለሙት ጋዜጠኞች ከእስር ተለቀቁ• ጠቅላይ ሚንስትሩ እንቁላል ተወረወረባቸውየፌደራል ጠቅላይ አቃቤ ህግ እና የአሜሪካ ፖሊስ እንደሚሉት ዮሃንስ ነሲቡ በዛብህ የተባለው ግለሰብ፤ ከሁለት ዓመታት በፊት በአሜሪካን ሃገር ሁለት ትውልደ ኢትዮጵያውያንን ገድሎ ወደ ኢትዮጵያ በማምለጥ ተጠርጥሯል። ''ዮሃንስ ነሲቡ በዛብህ ትውልደ ኢትዮጵያዊ ሲሆን የአሜሪካ ዜግነት አለው። የአሜሪካ ፍትህ ቢሮ ተጠርጣሪው ከጥቂት ዓመታት በፊት በአሜሪካ ፈጽሞታል ተብሎ ለተጠረጠረበት የሁለት ሰዎች ግድያ እና በሁለት ያለ አግባብ የጦር መሳሪያ መጠቀም በሚሉ ወንጀሎች፤ በድምሩ በአራት ወንጀሎች እንደሚፈለግ ጠቁመው ተጠርጣሪው ተላልፎ እንዲሰጣቸው ጠይቀዋል። ጥያቄ ባቀረቡበት ሰነድ ላይ ወደፊት ኢትዮጵያ ለሚኖራት ተመሳሳይ ጥያቄ አሜሪካ ተባባሪ እንደምትሆን ገልጸዋል።'' በማለት ዮሃንስ ነሲቡ ተላልፎ እንዲሰጥ ስለመወሰኑ የፌደራል ጠቅላይ አቃቤ ህግ የህዝብ ግነኙነት ኃላፊ አቶ ዝናቡ ቱኑ ያብራራሉ። 


Image copyright
Fairfax County Police Department News


አጭር የምስል መግለጫ

                    ሄኖክ ዮሃንስ እና ቅድስት ስሜነህ
                

የፌርፋክስ ካውንቲ ፖሊስ ዲፓርትመንት እንደሚለው ከሆነ  የ24 ዓመቱ ዮሃንስ ነሲቡ ታህሳስ 7/2009 ዓ.ም. እና ታህሳስ 8/2009 ዓ.ም. ባሉት ተከታታይ ቀናት ትውልደ ኢትዮጵያዊ እና የአሜሪካ ዜግነት ያላቸውን የ22 ዓመት ወጣቶች ሄኖክ ዮሃንስ እና ቅድስት ስሜነህን በጥይት መትቶ በመግደል ተጠርጥሯል ይላል። የአሜሪካ ፖሊስ እንደሚለው ከሆነ መረጃዎች ወደ ተጠርጣሪው ከመጠቆማቸው በፊት ዮሃንስ ከአሜሪካ ወደ ኢትዮጵያ ሸሽቷል። ተጠርጣሪው ዮሃንስ ነሲቡ ለአሜሪካ መንግሥት ተላልፎ በመሰጠቱ ''የአሜሪካ መንግሥት የኢትዮጵያን የደህንነት ቢሮ፣ ፌደራል ፖሊስ እና የፌደራል ጠቅላይ አቃቤ ሕግን ለትብብሩ እና ሙያዊ ተግባር ያመሰግናል'' ያለው የፌርፋክስ ካውንቲ ፖሊስ ዲፓርትመንት ነው። 
",https://www.bbc.com/amharic/48065372
6,"አዲሷ የኖርዌይ ጤና ጥበቃ ሚኒስትር ""ያሻችሁን ብሉ፣ ጠጡ፣ አጭሱ"" ማለታቸው አስወገዛቸው",8 ሜይ 2019,"



Image copyright
AFP

ኖርዌይ የጤና ጥበቃ ሚንስትር አድርጋ የሾመቻቸው ግለሰብ ዜጎች የፈለጉትን ያህል ይብሉ፣ ይጠጡ፣ ያጭሱ በማለታቸው መነጋገሪያ ሆነዋል።ሲልቪያ ሊስታውግ ጤና ጥበቃ ሚኒስትር ተደርገው የተሾሙት አርብ እለት ሲሆን፤ አጫሾች መገለል እንዲሰማቸው ሲደረጉ መኖራቸውንም ተናግረዋል።እኚህ ልወደድ ባይ ናቸው የተባሉት የጤና ጥበቃ ሚኒስትር በፀረ ስደተኛ አቋማቸው ይታወቃሉ። ከዓመት በፊትም ከነበራቸው የመንግሥት ኃላፊነት የወረዱት የሀገሪቱን ደህንነት ስጋት ውስጥ የሚጥል ውሳኔ ደግፈዋል በሚል በቀረበባቸው ተቃውሞ ነበር።• አቶ ጌታቸው አሰፋ ላይ ክስ ተመሰረተየሚኒስትሯን ሃሳብ የሚያብጠለጥሉ ግለሰቦች፤ ስለ ማህበረሰብ ጤና አንድም እውቀት የላቸውም ሲሉ ይኮንኗቸዋል።ሚኒስትሯ ግን ለሀገሪቱ መገናኛ ብዙሃን በሰጡት ምላሽ ላይ ""የማህበረሰብ ጤና እውቀት የላትም ለሚለው ውንጀላ ያለኝ መልስ ቀላል ነው። የሞራል ልዕልናን ለማስጠበቅ የምቆም ፖሊስ ሆኜ ሰዎች ህይወታቸውን እንዴት መኖር እንዳለባቸው ለመንገር አልሞክርም። ነገር ግን ሰዎች መረጃ አግኝተው የራሳቸውን ውሳኔ እንዲወስኑ አደርጋለሁ"" ብለዋል።• በሁለት ትውልደ ኢትዮጵያውያን ግድያ የሚፈለገው ለአሜሪካ ተላልፎ ተሰጠ አክለውም ""ዜጎች የሚፈልጉትን ያህል እንዲያጨሱ፣ እንዲጠጡ እና ስጋ እንዲበሉ መፈቀድ አለበት፤ ዜጎች የትኛው ጤናማ እንደሆነና እንዳልሆነ ያውቃሉ፤ ባለስልጣናት የሚጠበቅባቸው መረጃ መስጠት ብቻ ይመስለኛል"" ብለዋል።ሚኒስትሯ ከዚህ ቀደም አዘውትረው ያጨሱ የነበሩ ሲሆን አሁን ግን አልፎ አልፎ ብቻ እንደሚያጨሱ ይናገራሉ።• ቦይንግ አደጋው ከመድረሱ በፊት ችግሩን አውቅ ነበር አለ ""የሚያጨሱ ሰዎች እንዲሸማቀቁ፣ ተደብቀው እንዲያጨሱ ይደረጋል፤ ይህ ረብ የለሽ ነው። ማጨስ ጤና ቢጎዳም ግለሰቦች ይህንን መወሰን ያለባቸው ራሳቸው ናቸው። እንደ መንግሥት ማድረግ ያለብን መረጃ መስጠት ብቻ ነው"" ሲሉም አቋማቸውን ግልፅ ያደርጋሉ።ግለሰቧ ከዚህ ቀደም በሽብር ተግባር የተጠረጠሩ ግለሰቦች የኖርዌይ ዜግነታቸውን እንዲነጠቁ የሚፀድቅ ሕግ ሲፀድቅ በመቃወማቸው የተነሳ ከሀገሪቱ ደህንነት ይልቅ ""ለአሸባሪዎች መብት"" ቆመዋል በሚል ከነበራቸው ኃላፊነት እንዲነሱ መደረጋቸው እታወቃል።
",https://www.bbc.com/amharic/48197205
7,ናዝራዊት አበራ፡ የጓደኛዋ ስምረት ካህሳይ ቤተሰቦች ምን ይላሉ?,6 ሜይ 2019,"



Image copyright
Facebook/ FANA

ናዝራዊት አበራ በቻይና ዕፅ በማዘዋወር ተጠርጥራ በቁጥጥር ስር መዋሏ ከተሰማ አራት ወራቶች ተቆጥረዋል። አንድ ሰው እፅ ሲያዘዋውር ከተገኘ የሞት ፍርድ እንዲበየንበት የሚያዘው የቻይና ህግ በናዝራዊት ላይ ተግባራዊ ይሆናል በሚል በቤተሰቦቿ፣ በቅርብ ዘመዶቿ እንዲሁም በመላው ኢትዮጵያ ስጋት ተፈጥሮም ቆይቷል።ዕፁን ይዛ ተገኝታለች የተባለችው ናዝራዊት በጉዋንዡ እስር ቤት  የምትገኝ ሲሆን  ይህንን አደንዛዥ ዕፅ ለናዝራዊት አበራ ሰጥታታለች የተባለችው ጓደኛዋና አብሮ አደጓ ስምረት ካህሳይም አዲስ አበባ በፖሊስ ቁጥጥር ስር ውላ ጉዳዩ በፍርድ ቤት ተይዟል።• “ጠቅላይ ሚንስትር ዐብይ ከደወሉልን በኋላ ተረጋግተናል” የናዝራዊት አበራ እህት የተጠርጣሪዋ ስምረት ካህሳይ ቤተሰቦች ለቢቢሲ እንደገለፁት ስምረትና ናዝራዊት ጓደኛማቾች ነበሩ፤ ከሁለተኛ ደረጃ ትምህርት ቤት ጀምሮም አብረው ተምረዋል።የእህትማማችነት ያክል የጠነከረ ጓደኝነት ነበራቸውም ይላሉ። ""አንዳቸው ከአንዳቸው ቤት እየሄዱም አብረው ጊዜ ያሳልፉ ነበር፤ በጣም ነበር የሚዋደዱት"" የሚሉት አክስቷ ሰብለወንጌል ከፍያለው ናቸው።ወይዘሮ ሰብለወንጌል እንደሚሉት ስምረት ጫማና ልብስ ከቻይና እያመጣች ትሸጣለች፤ ናዝራዊትም ከቻይና ልብስ ማምጣት እፈልጋለሁ እያለች ትነግራት ስለነበር አብረው ለመሄድ እንደወሰኑ ይናገራሉ።ቻይና ለመሄድ አብረው ነበር ትኬት የቆረጡት፤ ይሁን እንጂ በበረራቸው ቀን ጠዋት የስምረት አባት በድንገት ሕይወታቸው ማለፉን ያስታውሳሉ፤ ለዚህም ማስረጃ አለን ይላሉ።በዚህም ጊዜ ናዝራዊት ከቤተሰቦቿ ጋር ለቅሶ እንደመጣችና ጉዞውን እንድታስተላልፈው ስምረት ብትጠይቃትም 'እኔ ደርሼ እመጣለሁ፤ ጉዞውን አላስተላልፍም' ብላት እንደሄደች ይናገራሉ።• በቻይና የተደረሱት ስምምነቶች የትኞቹ ናቸው?""ዕፁን ማን ይስጥ፤ ማን ይቀበል የሚለው በፍርድ ቤት የተያዘ በመሆኑ እዚህ ላይ የምለው የለኝም"" የሚሉት የስምረት አክስትና አሳዳጊዋ ሰብለወንጌል  በተለይ በማህበራዊ ሚዲያዎችና በሌሎችም መገናኛ ብዙሃን ከአንድ ወገን ብቻ ሲዘገብ መቆየቱ ስምረትን በጣም ጎድቷታል ሲሉ ይወቅሳሉ።እንደ ቤተሰብም ስምረት ካህሳይ ጓደኛዋን አሳልፋ እንደሰጠችት ተደርጎ በድምዳሜ መወራቱ በጣም አሳዝኖናል ብለዋል።ስምረት ከዚህ ቀደም በኢትዮጵያ አየር መንገድ የበረራ አስተናጋጅ የነበረች ሲሆን በኩላሊት ህመም ምክንያት ሥራውን እንዳቆመችም ገልፀውልናል። ከጉዞው በኋላናዝራዊት በቻይና በዕፅ ዝውውር መያዟ ይሰማል፤ ያኔ የናዝራዊት ቤተሰቦች ወደ ቤታቸው እንደመጡ የናዝራዊት ታናሽ እህት ዶ/ር ማርነት ካህሳይ ትናገራለች።""ናዝራዊት ከሄደች ድምጿ አልተሰማም፤ ምን እንደሆነች አናውቅም፤ ነገርግን ቻይና አየር ማረፊያ ስትደርስ በቁጥጥር ስር ውላለች"" ሲሉ የናዝራዊት ቤተሰቦች እንደገለፁላቸው ታስታውሳለች። እርሷ እንደምትለው እነርሱም ለጉዳዩ እንግዳ ነበሩ። ""ምን ይዛ ነው? ብለን ጠየቅናቸው"" ትላለች። እነርሱም ምንም የሚያውቁት ነገር እንደሌለ ምላሽ የሰጧቸው ሲሆን በወቅቱ ስምረት ቤት ውስጥ አልነበረችም።"" እኔና እናቴ ነበርን ለስምረት የነገርናት፤ በጣም ደነገጠች፤ ምን እንደተፈጠረ ማወቅ አልቻለችም፤ ከዚያም የናዝራዊትን ወንድም ለማነጋገር ሞከረች። ይሁን እንጂ መልሰው እነሱም እርሷን ነበር ሲጠይቋት የነበረው"" የምትለው ዶ/ር ማርነት በተደጋጋሚ ስልክ እየደወሉ 'ምንድን ነው ያደረግሻት? የት ነው ያደረሻት?' እያሉ ሲያናግሯት ነበር ትላለች።• ""ናዝራዊት አበራ ላይ ክስ አልተመሰረተም"" የውጪ ጉዳይ ሚኒስቴርየስምረት አክስት ወ/ሮ ሰብለወንጌል በበኩላቸው በዚህ ጊዜ ስምረት ለናዝራዊት ሲደረግ የነበረውን የፊርማ ማሰባሰብ ዘመቻ እንደተቀላቀለችና ሌሎች ሰዎችንም ስታነሳሳ ነበር ይላሉ።""ከታላቅ እህቷም ጋር 'ተገናኝተን እናውራ፤ እንረዳዳ፤ እኔም ተሰምቶኛል' ስትል ከዚህ በኋላ ፍርድ ቤት የያዘው ጉዳይ ስለሆነ ሂጂና ለአቃቤ ህጉ ንገሪው የሚል ምላሽ ነው የተሰጣት"" ሲሉ ይገልፃሉ።ይህ በእንዲህ እንዳለ ናዝራዊት በቁጥጥር ሥር መዋሏ ከተሰማ በኋላ ባሉት አስር ቀናት ውስጥ ስምረት ኬንያ ደርሳ የተመለሰች ሲሆን ድጋሜ ወደ ታይላንድ ለመሄድ አየር መንገድ ውስጥ ሆና በፖሊስ ቁጥጥር ሥር እንደዋለች ታናሽ እህቷ ዶ/ር ማርነት ታስረዳለች። በረራዋ ማታ ነበር የምትለው እህቷ እርሷን ወደ ጣቢያ ከወሰዷት በኋላ ፖሊሶች ቤታቸውን እንደፈተሹ ትናገራለች።• ዕጽ በማዘዋወር የተጠረጠረችው ናይጄሪያዊት ከእስር ተለቀቀችእርሷ እንደምትለው በቀጣዩ ቀን ስምረት ፍርድ ቤት የቀረበች ሲሆን በቂ ማስረጃ ስላልነበራቸው የዋስ መብቷ እንዲጠበቅላት፤ ጉዳዩ እስከሚጣራም ድረስ ፓስፖርቷ እንዲያዝ ብለው በ20 ሺህ ብር ዋስ እንደተለቀቀች ትናገራለች።ከዚህም በኋላ  ስምረት እንደማንኛውም ሰው በሰላም ስትንቀሳቀስ እንደቆየች፤ ነገር ግን ቀኑን በትክክል ባታስታውስም በተለቀቀች በወር ከአራት ቀን ውስጥ በድጋሜ ቤት ውስጥ እያለች በቁጥጥር ሥር እንደዋለች ታስረዳለች- ዶ/ር ማርነት። ስምረት በመጀመሪያ ዕፅ ለናዝራዊት አበራ ሰጥታለች በሚል ክስ ተጠርጥራ የተያዘች ሲሆን በድጋሜ በፖሊስ ቁጥጥር ስር የዋለችው ያለአግባብ የተገኘ ገንዘብን መጠቀምና ሰዎችን ያለአግባብ ማዘዋወር በሚል ክስ ተጠርጥራ ነው ስትልም አክላለች። ቀድሞ የተያዘ ፕሮግራም ስለሆነ ስምረት የቻይና ጉዞዋን ለምን አላደረገችም? ለምን ታይላንድ ሄደች? ያልናቸው የስምረት አክስት ሰብለወንጌል በበኩላቸው ""ከእጮኛዋ ጋር ነበር ወደ ታይላንድ ልትሄድ የነበረው፤ ፕሮግራም ነበራቸው፤ ሰርፕራይዝ ሊያደርጋት ነበር፤ ልንነግርሽ የማንፈልገው ግላዊ ጉዳይ ነበራቸው"" ሲሉ ምላሽ ሰጥተውናል። እጮኛዋም አብሮ በቁጥጥር ሥር የዋለ ሲሆን፣ ከዚሁ ጉዳይ ጋር በተያያዘ እንደሆነ የስምረት እህት ነግራናለች፤ ይሁን እንጂ ጉዳዩን ህግ ስለያዘው የሚነግሩን ዝርዝር መረጃ የለም ብላናለች። ስምረት በሶስተኛ ፖሊስ ጣቢያ በእስር ላይ የምትገኝ ሲሆን የፍርድ ሂደቱን እየተከታተሉ እንደሆነም ገልፀውልናል። ""በጥሩ ጤንነት ላይ አይደለችም"" ታናሽ እህቷ ዶ/ር ማርነት ""መጀመሪያ በቁጥጥር ሥር ውላ በዋስ ከወጣች በኋላ ሚዲያ ላይ የሚናፈሰውን ስናይ እንደ ቤተሰብ፤ የቤተሰብሽን ክብር ነው ያዋረድሽው ብለን ገለልተኛ አደረግናት"" ትላለች የሆነውን ስታስታውስ።• ከአምቦ ከተማ ነዋሪ ለዶ/ር አምባቸው የቀረቡ 4 ጥያቄዎችሚዲያ ላይ እንድትወጣና እንድትናገር የገፋፏት ቢሆንም 'እህቴ ናት፤ የእርሷ ጉዳት የእኔም ጉዳት ነው፤ እኔ ሚዲያ ላይ ከወጣሁ የፊርማ ማሰባሰቡን ዘመቻ ሊገታው ይችላል' በማለት ሚዲያ እንደሸሸች ትናገራለች። ""እኔ ተጎድቼ፤ እርሷ ነፃ ትውጣ"" ስትልም ነበር፤ ነገር ግን የናዝራዊትን ቤተሰቦች ለማነጋገርና ለማገዝ ብትፈልግም ፈቃደኛ እንዳልነበሩ ትገልፃለች። ይህ ሁሉ ነቀፌታም ሲደራረብባት ጨጓራዋን ታመመች፤ ትርፍ አንጀትም አጋጥሟት ቀዶ ህክምና አድርጋለች።ሰውነቷም በጣም እንደተጎሳቆለና የቀደመው መልኳ እንደሌለ በሃዘኔታ ይገልፃሉ። ቤተሰቡም እርሷን ይዘው ሐኪም ቤት ለሐኪም ቤት እየተንከራተቱ እንዳሉም ያስረዳሉ። ስምረት ግን በዚህ ሁኔታ ውስጥም ሆና  የናዝራዊትን መፈታት ዜና እንደምትጠባበቅና አዘውትራ እንደምትጠይቃቸውም ይናገራሉ።ስምረት ናዝራዊት ተፈትታ፤ እውነቱን ተናግራ እርሷንም ነፃ እንደምታወጣት ተስፋ አድርጋለች። የስምረት አክስትና እህት እንደ ቤተሰብ የፍርድ ሂደቱን እየተከታተሉ ሲሆን ለናዝራዊትም ፍትህ እንደሚመኙ ነግረውናል። የስምረት ቀጣይ ቀጠሮ ሚያዚያ 29/2011 ዓ.ም እንደሆነም ለቢቢሲ ገልፀዋል።
",https://www.bbc.com/amharic/news-48173947
8,አሲያ ቢቢ፡ ከዓመታት እስር በኋላ ፓኪስታንን ለቃ ወጣች,8 ሜይ 2019,"





አጭር የምስል መግለጫ

                    አሲያ ቢቢ ክስ ከተመሰረተባት በኋላ ዓመታትን በእስር አሳልፋለች
                

በእስልምና ኃይማኖት ላይ ስድብ ሰንዝረሻል ተብላ ክስ የተመሰረተባት ፓኪስታኒያዊቷ ክርስቲያን አሲያ ቢቢ ከእስር ከተለቀቀች በኋላ ፓኪስታንን ለቃ መውጣቷን ባለስልጣናት አረጋገጡ።• ፓኪስታን ክርስትያኗን ቢቢን ከእስር ለቀቀችአሲያ ቢቢ ሙልታን በአውሮፓውያኑ 2010 ነበር እስልምና ኃይማኖትንና ነብዩ መሐመድ ላይ ስድብ ሰንዝረሻል በሚል የተከሰሰችው።ዓመታትን በእስር ያሳለፈችው ግለሰቧ እንደምትለቀቅ ከተሰማ በኋላ በርካቶች የተቃውሞ ድምጻቸውን ሲያሰሙ ቆይተዋል። የፓኪስታን መንግሥት ከእስር ብትለቀቅም ከሀገር እንዳትወጣ እንዲከለከል በፍርድ ቤት እንደሚጠይቅ ተናግሮ ነበር።በርካቶች  አሲያ ቢቢ የእስልምና ኃይማኖትን ተሳድባለች በማለት በስቅላት እንድትገደል የሚጠይቁ ነበሩ።የአንድ እስላማዊ ቡድን መሪ ሶስቱም የከፍተኛው ፍርድ ቤት ዳኞች ""ሊገደሉ ይገባል"" ሲል ተናግሮ የነበረ ሲሆን በጠንካራ ተቃውሞው የሚታወቀው ቲ ሊፒ ፓርቲ የቢቢ መለቀቅ ከመንግሥት ጋር ያለን ስምምነት መፍረስ ምልክት ነው ሲል መናገሩ የሚታወስ ነው።ቢሆንም በአገሪቱ ከፍተኛ ፍርድ ቤት ክሱ የተነሳላት ባለፈው ዓመት የነበረ ሲሆን የከፍተኛ ፍርድ ቤቱ በአክራሪዎች ዘንድ ተቃውሞ ገጥሞታል። ይህንንም ተከትሎ በርካታ ሐገራት ለአሲያ ቢቢ ጥገኝነት ለመስጠት ፈቃደኛ ሆነው ነበር። • ተቃዋሚዎቿ ፊት ፎቶ የተነሳችው ሙስሊም ሴት አሲያ ቢቢ ፍርድ ቤት በቀረበችበት ችሎቶች ላይ ሁሉ ጥፋተኛ እንዳልሆነች ስትናገር ቆይታለች። አሲያ ቢቢ ተብላ የምትታወቀው አሲያ ኖሬ ፓኪስታንን ለቃ የምትወጣበት መንገድ እሰከሚመቻችላት ድረስም ሚስጥራዊነቱ በተጠበቀ ስፍራ እዚያው ፓኪስታን ውስጥ ስትኖር ነበር።• ""መንግሥት የሚደግፈው የሙስሊሙን ሕብረተሠብ ነው""  ጠ/ሚኒስትር ዐብይ አህመድየፓኪስታን ባለስልጣናት አሲያ ቢቢ ፓኪስታንን ለቃ እንደወጣች ዛሬ የገለፁ ሲሆን የሄደችበትን አገር ግን ግልፅ አላደረጉም። ይሁን እንጂ ጠበቃዋ ሳይፍ ኡል ማሉክ ለቢቢሲ እንደተናገሩት ኢሲያ ቢቢ ካናዳ ገብታለች። ልጆቿም በካናዳ ጥገኝነት ተሰጥቷቸዋል። የ48 ዓመቷ አሲያ ቢቢ የአራት ልጆች እናት ስትሆን ኃይማኖት ላይ ስድብ በመሰንዘር የሞት ፍርድ ተፈርዶባት የነበረች የመጀመሪያዋ ሴት ናት።በፓኪስታን ከአውሮፓውያኑ 1990 ጀምሮ በትንሹ 65 የሚሆኑ ሰዎች በእስልምና ኃይማኖት ላይ ስድብ በመሰንዘራቸው ተገድለዋል።
",https://www.bbc.com/amharic/news-48199197
9,የሱዳን መከላከያ አዛዥ የሸሪዓ ሕጉ የሀገሪቱ ሕግ ምንጭ መሆን አለበት አሉ,8 ሜይ 2019,"



Image copyright
AFP

ሱዳንን እያስተዳደረ የሚገኘው ወታደራዊ ምክር ቤት የሸሪዓ ሕግ ለሀገሪቱ አዳዲስ ሕጎች መነሻ እንዲሆን እንደሚፈልግ አስታወቀ።የተቃውሞ ሰልፉን ይመሩ የነበሩ ቡድኖች የፕሬዝዳንት ኦማር አልበሺር ከስልጣን መውረድን ተከትሎ የሚፈልጓቸውን ዝርዝር ምክረ ሀሳቦች ለሽግግር መንግሥቱ አቅርበዋል።ነገር ግን 10 አባላት ያሉት ወታደራዊ ምክር ቤት ስለምክረ ሀሳቡ ""በርካታ የማንስማማባቸው ነጥቦች አሉ"" በማለት ከነዚህም መካከል ተቃዋሚዎች የእስልምና ሀይማኖትን መሰረት ስላደረጉ ሕጎች ዝምታን መርጠዋል ብለዋል።• አልበሽር በማህበራዊ ሚዲያ የተቀሰቀሰባቸውን ተቃውሞ ተቹ በወታደሩና በተቃዋሚዎች መካከል እየተደገረ ያለው ንግግር በውጥረት የተሞላ ነው።የተቃዋሚዎቹን ምክረ ሀሳብ ለወታደራዊ ምክር ቤቱ ያቀረቡት ተቃዋሚ ፓርቲዎችና የመብት ተሟጋቾች በጋራ በመሆን ነው።የሽግግር ወታደራዊ ምክር ቤቱ ቃል አቀባይ የሆኑት ሌተናንት ጄነራል ሸምሰዲን ካባሺ ለጋዜጠኞች እንደተናገሩት ተቃዋሚዎቹ ባቀረቧቸው በርካታ ሀሳቦች ላይ ተስማምተዋል።• ለዘመናት በስልጣን ላይ ያሉት ስድስቱ መሪዎች""ነገር ግን ምክረ ሀሳቡ የሀገሪቱ ሕግ ምንጮች ምን መሆን እንዳለባቸው አልጠቀሰም። የሸሪዓ ሕጉ እና ባህል የሀገሪቱ የሕግ ምንጭ መሆን አለባቸው"" ብለዋል።አክለውም ""የኛ ፍላጎት ሸሪዓ፣ የሀገሪቱ ባህልና እምነት የሀገሪቱ ሕግ ምንጭ እንዲሆኑ ነው"" ሲሉ ተናግረዋል።በአሁኑ ሰዓት የሱዳን ሕገ መንግስት የሸሪዓ ሕግ ሀገሪቱ የምትመራበት መርህ መሆኑን ያስቀምጣል።በአልበሺር የስልጣን ዘመን አልፎ አልፎ ጥቅም ላይ የዋለ ሲሆን፤ የመብት ተሟጋቾች እንደሚሉት ሴቶችን ለማጥቃት ብቻ ይሠራበት ነበር።ሌተናንት ጄነራል ካባሽ አክለውም በምክረ ሀሳቡ ላይ ሌሎች ነጥቦች ላይም መነጋገር እንደሚኖርባቸው ጠቅሰዋል።ተቃዋሚዎች የአስቸኳይ ጊዜ አዋጅ ማወጅ የካቢኔው ስልጣን እንዲሆን ሀሳብ ያቀረቡ ሲሆን፤ ወታደራዊ ምክር ቤቱ ግን ይህ የሚሰየመው የበላይ ጠባቂ ሃላፊነት እንዲሆን ይፈልጋል።• የሱዳን ተቃዋሚ ሰልፈኞች ወታደሩ ያስቀመጠውን ሰዓት እላፊ ጣሱበምክረ ሀሳቡ ላይ የሽግግር ጊዜው ለአራት ዓመት እንዲሆን ሀሳብ ያቀረቡ ሲሆን፤ ወታደራዊ ምክር ቤቱ ግን ሁለት ዓመት በቂ ነው ሲል ይሞግታል።አንደ ቃል አቀባዩ ከሆነ የተካረረውን ፍጥጫ ለማርገብ በስድስት ወር ውስጥ ቅድመ ምርጫ የማካሄድ ሃሳብ አለ።አንድ የተቃውሞ ቡድን ቃል አቀባይ የሆኑት አምጃድ ፋሪድ ""የተሰጠንን መልስ እንየውና አቋማችንን እናሳውቃለን"" ብለዋል።• ጠ/ሚ ዐብይ  አልበሽርን የድንበር ግጭቱን አብረን እንፍታ አሉከዚህ ቀደም አንድ ከፍተኛ ወታደራዊ ባለስልጣን ለቢቢሲ እንደተናገሩት፤ ሲቪሎች የሚበዙበት የሽግግር መንግሥትን አይቀበሉም። ይህም በርካታ ትችትና ነቀፌታን አምጥቶባቸዋል።በሱዳን ካርቱም የሲቪል አስተዳደር ካልተመሰረተ አንንቀሳቀስም ያሉ ተቃዋሚዎች አሁንም በወታደሩ ዋና ፅህፈት ቤት ደጅ ይገኛሉ።
",https://www.bbc.com/amharic/48197206
10,በረመዳን ፆም ቴምር ለምን ይዘወተራል?,8 ሜይ 2019,"




የረመዳን ወር በእስልምና እምነት ተከታዮች ዘንድ በጉጉት የሚጠበቅ ወር ነው። የረመዳን ፆም ጀምበር ወጥታ እስክትጠልቅ ይፀናል። አማኞቹ ከወትሮው በተለየ ኃይማኖታዊ ሥርዓት በፆምና በዱዓ ፈጣሪያቸውን እየተማፀኑ የሚያሳልፉበትም ቅዱስ ወር ነው። የዘንድሮው 1440ኛው የረመዳን ፆምም ሰኞ ዕለት ተጀምሯል።ታዲያ በረመዳን ወቅት በሙስሊሙ ማኅበረሰብ ብቻ ሳይሆን የእምነቱ ተከታይ ወዳጅ ዘመድ ባላቸው የሌላ እምነት ተከታዮች የሚዘወተሩ ምግቦች አሉ። ሾርባ፣ ሳምቡሳ፣ ጣፋጭ ብስኩቶችና ቴምር የረመዳን ምግባዊ ትዕምርቶች ናቸው ማለት ይቻላል። • ""ወሎዬው"" መንዙማበአንድ ጉዳይ ምክንያት ለማፍጠር ቤቱ መድረስ ያልቻለ፤ መንገድ ላይ ቴምር ገዝቶ ፆምን መግደፍ በዚህ ወቅት እንግዳ ነገር አይደለም። በዚህ የረመዳን ወር ማስቲካና ብስኩት ሲሸጡ የነበሩ የጎዳና ላይ ነጋዴዎችም ወሳኝ ቦታዎችን እየመረጡ ቴምርን መሸጣቸው የተለመደ ነው።ለመሆኑ ቴምር በረመዳን ወር ለምን ይዘወተራል?ቴምር ኃይማኖታዊም ሆነ የጤና ፋይዳ አለው የሚሉት ኡስታዝ ሀሰን ታጁ ናቸው ""በእስልምና ኃይማኖት ግን በቴምር ማፍጠር ሱና ነው"" ይላሉ። እርሳቸው እንደገለፁልን  'ሱና' ማለት ነብዩ መሐመድ የሰሩት፣ የተገበሩት፣ የተናገሩት አሊያም ሌሎች ሲሰሩት አይተው ያፀደቁት ነው።ኡስታዝ እንደገለፁልን ነብዩ መሐመድም በሚያፈጥሩበት ጊዜ ቴምርን ይመገቡ ስለነበርና በእምነቱ ተከታዮች ዘንድ እርሳቸው የተናገሩትን፣ የተገበሩትን አሊያም ያፀደቁትን መከተል ምንዳ ያስገኛል ተብሎ ስለሚታመን ቴምር ለማፍጠሪያ ተመራጭ ሆኗል።ቴምር መመገብ ብቻ ሳይሆን የቴምር ፍሬዎቹ ቁጥር ሳይቀር ኃይማኖታዊ ይዘት አለው። ኡስታዝ ሀስን ታጁ ምክንያቱን ሲያስረዱም "" ነብዩ መሐመድ 'አላህ ኢተጋማሽ ቁጥሮችን ይወዳል (3፣ 5፣ 7፣ 9...) የምትመገቧቸው ቴምሮችም ኢተጋማሽ የሆኑ ቁጥሮች መሆን አለበት' ሲሉ ተናግረዋል፤ ይህም አላህ ኢተጋማሽ መሆኑንና አንድ መሆኑን ያሳዩበት ነው"" ይላሉ።አንድ ሰው የተመገባቸውን የቴምር ቁጥሮች ኢተጋማሽ ማድረጉ ሌላ መንፈሳዊ ምንዳ ያስገኝለታል ሲሉም ያክላሉ። በመሆኑም በቴምር ማፍጠሩና የፍሬውን ቁጥር ኢተጋማሽ አድርጎ መመገቡ በአንድ ድንጋይ ሁለት ወፍ እንደሚባለው ምንዳን ለማብዛት እንደሚረዳ ያስረዳሉ።


Image copyright
Getty Images


አጭር የምስል መግለጫ

                    የቴምር እርሻ
                

ነብዩ መሐመድ ቴምር በሌለበት ጊዜም በውሃ ፆማቸውን ይፈቱ ነበር የሚሉት ኡስታዝ ሀሰን በእስልምና እምነት በፍጥሪያ ሰዓት ቴምርን በቅርበት ማግኘት ካልተቻለ በውሃ ፆማቸውን እንዲፈቱ ታዟል ይላሉ። ይህም የእርሳቸውን ድርጊትና ቃል ለማክበር ህዝበ ሙስሊሙ ፆሙን በቴምር አሊያም በውሃ  ይገድፋል። እርሳቸው ያንን የሚያደርጉበት ምክንያት ጤንነታዊ አሊያም ማህበራዊ ፋይዳ ሊሆን እንደሚችልም ኡስታዝ ያክላሉ።ኡስታዝ እንደነገሩን ቴምርን በተመለከተ ብዙ የተነገሩ ሐዲሶች (የነብዩ መሐመድ ንግግሮች) አሉ። ነብዩ መሐመድ ከአትክልት ውስጥ ሁሉም ነገሩ (ሥሩም፣ ግንዱም፣ ቅጠሉም፣ ፍሬውም )ጥቅም ላይ የሚውለው ቴምር ነው የሚል ተናግረዋል፤ በጎ በጎ ነገሮችንና ባህሪያትንም በቴምር እየመሰሉ የሚናገሩበት ሁኔታም እንዳለ በምሳሌነት ይጠቅሳሉ።• የቢላል አዛን የናፈቃቸው ሀበሾች""በቅዱስ ቁርዓን ውስጥ እያንዳንዱ ሕይወት የተመሠረተው በውሃ ላይ ነው ተብሎ በግልፅ ተቀምጧል፤ በዚህም ምክንያት በቴምር አሊያም በውሃ ይፈጠራል።"" ይላሉ- ኡስታዝ ሀሰን ታጁ።ነገር ግን በረመዳን ወቅት የምንመገባቸው ሌሎች ምግቦች እንደየአካባቢው ባህል የሚወሰን ነው። በእኛ አገር ሳምቡሳ፣ ሾርባ እንዲሁም ሌሎች ምግቦች ይዘወተራሉ፤ በሌሎች ሙስሊም አገራትም የተለያየ የአመጋገብ ስርዓትና ምግቦች ቢኖርም ውሃና ቴምር ግን ሁሉንም የሚያመሳስሉ ናቸው ብለውናል። ቴምር በሥነ ምግብ ባለሙያ በኢትዮጵያ ሥነ ምግብ ሶሳይቲ የሥነ ምግብ ባለሙያ የሆኑት አቶ አብነት ተክሌ ቴምር ሙቀትን መቋቋም ከሚችሉ ፍራፍሬዎች ውስጥ የሚመደብ ሲሆን ከሚበቅልበት ቦታ አንፃር ታሪካዊ አመጣጦች ሊኖሩት ይችላል ሲሉ ይጀምራሉ።በአብዛኛው የአረብ አገራት ሞቃት በመሆናቸው ቴምር አብቃይም ናቸው። በመሆኑም እዚያ አካባቢ ከመብቀሉ የተነሳ እንደ ልምድ የሚመገቡት ፍራፍሬ በመሆኑ ሊሆን ይችላል ሲሉ ግምታቸውን ያስቀምጣሉ።በሥነ ምግብ ሳይንስ ግን ቴምር እንደማንኛውም ፍራፍሬ የቫይታሚን ይዘቱ ጠቃሚ እንደሆነ ይገልፃሉ። 


Image copyright
RIZWAN TABASSUM

እርሳቸው እንደሚሉት ፍራፍሬዎች በቫይታሚን ይዘታቸው አንዱ ካንዱ ቢበላለጡ እንጂ ይዘታቸው ለጤንነት ጠቃሚ ነው። ጠቃሚ የሆኑበትን ምክንያት ሲያስረዱም ደረቅ የሆነ ካሎሪ ስለማይሰጡ ነው።  ለምሳሌ ሙዝ፣ ቴምር ሌሎችም እንደ ስኳር ጣፋጭነታቸውን ብቻ ሳይሆን አብረው ተያይዘው የሚመጡ ንጥረነገሮች በውስጣቸው ይዘዋል።• በፆም ወቅት ሰውነታችን ውስጥ ምን ይካሄዳል?""እነርሱ ባይኖሩ እንደ የቆዳ በሽታ፣ የደም መርጋት የተለያዩ የጤና ችግሮች የመጋለጥ ዕድላችን ሰፊ ይሆን ነበር"" የሚሉት ባለሙያው ጠቃሚ ከሚባሉት ፍራፍሬዎች ውስጥ ደግሞ አንዱ ቴምር መሆኑን ይጠቅሳሉ።ቴምር እንደ ሌሎች ፍራፍሬዎች በውስጡ ጣፋጭነት ያለው ሲሆን የስኳሩ ዓይነት በተለይ ሰውነታችን በፍጥነት አቃጥሎት ደማችን ውስጥ ያለውን ግሉኮስ የሚጨምር ስለሆነ ተመራጭ ፍሬ ነው ሲሉ ያክላሉ።በተጨማሪም ቴምር በውስጡ ከፍተኛ አሰር (Fiber) ያለው በመሆኑ በቀጥታ ወደ ሰውነታችን ከመግባቱ በፊት የመፈጨት ሂደት ላይ የመቆየት ባህሪም አለው ይላሉ። በመሆኑም በረመዳን ወቅት ሰውነታችን ምንም ምግብ ሳያገኝ ስለሚውል ቀኑን ሙሉ የምናደርገው እንቅስቃሴ እንደ ጉልበት የምንጠቀምበት ንጥረ ነገር ከደም ውስጥ ወጥቶ ወደ ሴሎቻችን የሚዘዋወረውን ግሉኮስ ነው።በመሆኑም ቀኑን ሙሉ ምግብ ሳንመገብ ስለምንቆይ ፆሙን ስንጨርሰ ይህ ንጥረ ነገር አንሶ ይገኛል። ይህንንም ለመመለስ ጣፋጭ ነገሮች ይወሰዳሉ።እርሳቸው እንደሚሉት ጣፋጭ የሆኑ ምግቦች በቀጥታ ወደ ግሉኮስ ተቀይረው ደማችን ውስጥ ገብተው ለእኛ ጉልበትን እና ማነቃቃትን የሚወስዱት ጊዜ ይለያያል።  ""ቴምር አንድም ስኳርነት ያለው ሲሆን ፤መጠናዊ የሆነ የግሉኮስ አጨማመርን ይፈጥራል ፤ ይህም ተመራጭ ፍራፍሬ ያደርገዋል"" ሲሉ ያክላሉ።ከሥነ ምግብ አንፃር የተጠባበሱና ጣፋጭነት ያላቸው ኬኮችና ብስኩቶች ከመውሰድ ቴምር መመገብ ለጤና ጥሩ በመሆኑ በማንኛውም ጊዜ ቢወሰድ ሲሉ ይመክራሉ- ባለሙያው። አክለውም በማንኛውም ጊዜ የምንመገባቸው ምግቦች ተመጣጣኝ  እንዲሆኑ ይመከራሉ። ""ለዚህም ደግሞ ትልቁ ግብዓት አትክልትና ፍራፍሬዎች ናቸው"" ሲሉም ይገልፃሉ። • ከረመዳን ፆም ጋር የተያያዙ የተሳሳቱ እሳቤዎች በአገር አቀፍ ደረጃ በአውሮፓውያኑ 2013  ሰዎች ምን ይመገባሉ? (Food Consumption Survey) በሚል የተጠና ጥናት እንደሚያመላክተው የኢትዮጵያ ህዝብ አትክልትና ፍራፍሬ አጠቃቀሙ በጣም ዝቅተኛ መሆኑን ያሳያል ብለዋል።አቶ አብነት እንደሚሉት የዓለም ጤና ድርጅት አንድ ሰው በቀን ውስጥ 400 ግራምና ከዚያ በላይ አትክልትና ፍራፍሬ እንዲመገብ የሚመክር ቢሆንም የኢትዮጵያ ግን ዝቅተኛ ሆኖ ነው የተገኘው። በመሆኑም ቴምርን ጨምሮ ሌሎች አትክልትና ፍራፍሬዎች የኢትዮጵያ ህዝብ በአግባቡ እየተመገበ አይደለም።ጥናቱ አቅርቦትን በተመለከተ ያለው ነገር ባይኖርም የተመረተው እየተሸጠ ፤ ምርት የለም ወይም ከምርት በኋላ በአቀማመጥ ችግር እየጠፋ ነው የሚል ሦስት ግምቶችን ያስቀምጣሉ።በጥናቱ የኢትዮጵያ ህዝብ በአብዛኛው የሚመገበው የእህል ዘሮችን፤ እንደ ስንዴ፣ በቆሎ ሲሆን በአንዳንድ አካባቢዎች ሥራ ሥሮች እንደ ድንችና ካሳቫ  የመጠቀም ነገሮች ያሳያል ብለውናል። ይሁን እንጂ የእንስሳት ተዋፅኦ ፣ አትክልትና ፍራፍሬዎች፣ የጥራጥሬ አጠቃቀም ዝቅተኛ ከሚባሉት ውስጥ የሚመደብ ሲሆን ትልቅ ለውጥም የሚፈልግ ነው ሲሉ አክለዋል።
",https://www.bbc.com/amharic/news-48183236
