ደረጃ,ርዕስ,ቀን,ዜና,ድረ-ገጽ
1,በሞስኮ አውሮፕላን ተከስክሶ የሰው ሕይወት ጠፋ,6 ሜይ 2019,"



Image copyright
REUTERS/Nadezhda Polomoshnova

በሞስኮ አንድ የመንገደኞች አውሮፕላን የቴክኒክ ችግር ገጥሞት በረራውን አቋርጦ እንዲያርፍ ከተደረገ በኋላ በእሳት ተያይዞ 41 ሰዎች መሞታቸው ተሰማ።• ቻይና ሙስሊም ዜጎቿን እየሰለለች ነው ተባለይህ የሆነው በሞስኮ ሼሬሜትይቮ አየር ማረፊያ ሲሆን አውሮፕላኑም ኤሮፍሎት የተሰኘ ኤር መንገድ ነው ተብሏል።በማህበራዊ መገናኛ ብዙኃን ላይ እየተዘዋወረ ያለ ተንቀሳቃሽ ምስል እንደሚያሳየው መንገደኞች በእሳት ከሚንቀለቀለው አውሮፕላን ለማምለጥ የአደጋ ጊዜ መውጫ በሮችን ሲጠቀሙ ይታያል።በአደጋው ከሞቱት መካከል ሁለት ሕፃናት እና አንድ የበረራ አስተናጋጅ እንደሚገኙበት የራሺያ መገናኛ ብዙኃን ዘግበዋል።አውሮፕላኑ 73 መንገደኞችን እና አምስት የአውሮፕላኑን ባልደረቦች አሳፍሮ ነበር።• ቦይንግ 737 ወንዝ ውስጥ ገባአንድ የአይን ምስክር እንደተናገረው ከአውሮፕላኑ በሕይወት ሰዎች መውጣታቸውን ""ተአምር"" ብሎታል። ""37 ሰዎች ከአደጋው ተርፈዋል፤ ከእነዚህ መካከል 33ቱ መንገደኞች ሲሆኑ አራቱ የአየር መንገዱ ሠራተኞች ናቸው።"" ብለዋል የአደጋውን መንስዔ እየመረመሩ ያሉት ባለሙያ።አምስት ሰዎች በሆስፒታል ተኝተው የሕክምና ክትትል እያገኙ መሆኑንም ጨምረው ተናግረዋል።• ኢትዮጵያዊው የኡጋንዳ አየር ኃይል ፊታውራሪአውሮፕላኑ በረራ በጀመረ በጥቂት ደቂቃዎች ውስጥ የቴክኒክ ችግር ስላጋጠመው ተመልሶ ለማረፍ ተገድዷል። ነገር ግን ተመልሶ ለማረፍ እየተንደረደረ ሳለ ሞተሩ በእሳት መያያዙን አየር መንገዱ በመግለጫው ላይ ተናግሯል።መግለጫው አክሎም የአውሮፕላኑ አብራሪዎች የተሳፋሪዎችን ደህንነት ለማረጋገጥ የተቻላቸውን ሁሉ አድርገዋል ይላል። ""መንገደኞቹ በ55 ሰከንድ ውስጥ አውሮፕላኑን ለቅቀው እንዲወጡ አድርገዋል"" ሲል በመጥቀስ። 
",https://www.bbc.com/amharic/48173887
2,የዶ/ር ነጋሶ ጊዳዳ ሥርዓተ ቀብር ተፈጸመ,5 ሜይ 2019,"



Image copyright
FANA

ከሳምንት በፊት በጀርመን ሃገር ህይወታቸው ያለፈው የቀድሞ የኢፌዲሪ ፕሬዝደንት ዶ/ር ነጋዶ ጊዳዳ ብሔራዊ ሥርዓተ ቀብር ዛሬ ሚያዚያ 27/2011 ዓ.ም ተፈጸመ። የቀድሞ የኢፌዲሪ ፕሬዝደንት ዶ/ር ነጋዶ ጊዳዳ ሥርዓተ ቀብር በጴጥሮስ ወ ጳውሎስ ቤ/ክርስቲያን ተፈጸመ። የአስክሬን ሽኝት እና የስንብት መርሃግብርም ቀደም ብሎ በሚሊኒያም አዳራሽ ተከናውኗል። በቀብር ሥነ-ሥርዓቱ ላይ ጠቅላይ ሚንስትር ዐብይ አህመድን ጨምሮ ከፍተኛ የመንግሥት ባለስልጣናት እና ወዳጅ ዘመዶች ተገኝተዋል። አስክሬናቸው በትናትናው ዕለት ከጀርመን ተነስቶ ቦሌ ዓለም አቀፍ አውሮፕላን ማረፊያ ሲደርስ የኢፌዴሪ ጠቅላይ ሚንስትር ዶክተር አብይ አህመድን ጨምሮ የፌደራል እና የክልል ክፍተኛ ባለስልጣናት እና ወዳጅ ዘመዶች በተገኙበት አቀባበል ተደርጓል። የተወለዱት በምዕራብ ኦሮሚያ ደምቢዶሎ ከተማ ነው። የመጀመሪያ ድግሪያቸውን በያኔው ቀዳማዊ ኃይለስላሴ ዩኒቨርሲቲ ከሠሩ ጥቂት ዓመታት በኋላ ወደ ጀርመን አቀኑ። ከተማሪዎች እንቅስቃሴ ጀምሮ በኢትዮጵያ ፖለቲካ የሕይወት ዘመን ተሳትፎ አድርገዋል ሊባል ይችላል። ለበርካታ ዓመታት ከኖሩባት ጀርመን ሲመለሱ የአሮሞ ሕዝብ ዴሞክራሲያዊ ድርጅት ኦህዴድን ተቀላቀሉ። የቀድሞ ፕሬዝደንት ዶ/ር ነጋሶ ጊዳዳ ህልፈት ባለፈው ቅዳሜ ነበር ለዓመታት ከኖሩበት ከወደ ጀርመን የተሰማው። ዶ/ር ነጋሶን በሚያውቋቸው ሰዎች አንደበትተስፋዬ ገብረአብ የጋዜኛው ማስታወሻ በተሰኘው መፅሃፉ ላይ ዶ/ር ነጋሶን ቤተ መንግስት ውስጥ የታሰረ አንበሳ ሲል ገልጿቸዋል። ኋላ ግን ኢህአዴግን ተለይተው የተቃውሞ ፖለቲካውን በመቀላቀላቸው እሳቸውን የሚያይበት መንገድ መቀየሩን ተስፋዬ ይናገራል።የታሰረ አንበሳ ያላቸው ምንም እንኳ አቅም ቢኖራቸው ህወሃትን ያገለግሉ ስለነበር እንደሆነ ተስፋዬ ያስረዳል። ዶ/ር ነጋሶ የማስታወቂያ ሚኒስትር ሳሉ በወቅቱ የኢትዮጵያ ፕረስ ድርጅት መምሪያ ሃላፊ ለነበረው የተስፋዬ አለቃው ነበሩ። እሱና ሌሎች ባልደረቦች ያናግሯቸው የነበረው እንደ ጓደኛ እንደነበር፣ ራሳቸውን ከፍ የማያደርጉ፣ አክብሩኝም የማይሉ ሰው እንደነበሩ ይናገራል።ተስፋዬ ከዶ/ር ነጋሶ ጋር በኢሜልና በስልክ ይገናኙ እንደነበረ ይናገራል። የኦነግ ሊቀመንበር አቶ ሌንጮ ለታ እና ዶ/ር ነጋሶ ጊዳዳ የአንደኛና ሁለተኛ ደረጃ ትምህርታቸውን የተከታተሉት በአንድ ላይ ነበር። በዚህም አብሮ አደግ ጓደኛሞች ናቸው ማለት ይቻላል።የሁለተኛ ደረጃ ተማሪዎች ሳሉ ብዙ አፍሪካ ሃገራት ከቅኝ ገዢዎቻቸው ነጻነታቸውን የተቀዳጁበት ወቅት ስለነበር የራስን መብት በራስ ስለመወሰን ብዙ ጊዜ ያወሩ እንደነበር አቶ ሌንጮ ያስታውሳሉ።እኛ የኦሮሞ ነጻነት ግንባርን ስንመሰርት እሱ ለትምህርት ጀርመን ነበር። ""አንተ ውጪ ሃገር ሄደህ ታሪክ ተማር እኛ ታሪክ ሰርተን እንጠብቅሃለን ብዬው እንደነበር ከብዙ ጊዜ በኋላ አስታውሶኛል። እኔ ግን ረስቼው ነበር።""ይላሉ አቶ ሌንጮ። እንደ አቶ ሌንጮ አገላለፅ ዶ/ር ነጋሶ በጣም እልኀኛና በአንድ ጉዳይ ላይ አቋም ከያዙ ወደኋላ የማይሉም ናቸው። ምን ይደርስብኛል ብለውም አያስቡም።""ለዚህም ይመስለኛል ከኢህአዴግ ጋር የተለያየው።""ይላሉ።በወቅቱ  ትግል ላይ የነበረው ህዝባዊ ወያነ ሃርነት ትግራይ ህወሃት ነጋሶን ጀርመን ሃገር ሳሉ እንዴት እንደቀረበና እንዳነጋገራቸው የቀድሞ የህወሃት ማእከላዊ ኮሚቴ አባልና የአረና ፓርቲ መስራች አቶ ገብሩ አስራት ያስታውሳሉ።ዶ/ር ነጋሶ ኦህዴድ ፤ አቶ ገብሩ ደግሞ ህወሃት ሆነው ብዙ ጊዜ በማእከላዊ ኮሚቴ ስብሰባዎች ይገናኙ ነበር። ሁለቱም ኢህአዴግን ለቅቀው በመውጣት እንደገና በተቃዋሚ መስመር ሰልፍ ላይም ተገናኝተዋል። እናም አቶ ገብሩ ዶ/ር ነጋሶን በእነዚህ ሁኔታዎች ሁሉ አይተዋቸዋል።""አቋም ያለው ቅን ሰው ነው። ብቻውንም ቢሆን ላመነበት ነገር እንደሚቆም ያረጋገጠ ሰው ነው"" በማለት ይገልጿቸዋል አቶ ገብሩ ዶ/ር ነጋሶን።በተለይም በኢትዮጵያና በኤርትራ ጦርነት፣ ኢህአዴግ ውስጥ መከፋፈል ተፈጥሮ በነበረበት ወቅት የያዙትን አቋም ከዚያም ኢህአዴግ አምባገነን ሆኗል ብለው ድርጅቱን የለቀቁበትን ሁኔታ አቶ ገብሩ ያስታውሳሉ። በጥቅሉ ""ላመነበት ነገር ቆሞ ያለፈ ሰው ነው"" በማለት ነው የሚገልጿቸው።የ 'ዳንዲ' ፀሃፊ አቶ ዳንኤል ተረፈ ለመፅሃፉ ግብዓት ከዶ/ር ነጋሶ ጋር ለሶስት ወራት ቃለ ምልልስ አድርጓል። ቁሳዊ ነገር ላይ ብዙ ጉጉት የላቸውም የሚላቸው ዶ/ር ነጋሶ የኢትዮጵያ የተንኮልና የሴራ ፖለቲካ ልክ ማሳያ ናቸው ሲልም ይደመድማል።
",https://www.bbc.com/amharic/news-48167000
3,ቦይንግ 737 ተንሸራቶ ወንዝ ውስጥ ገባ,4 ሜይ 2019,"



Image copyright
Getty Images

አሜሪካ ቴክሳስ ውስጥ አንድ የቦይንግ አውሮፕላን ካረፈ በኋላ ተንሸራቶ ወንዝ ውስጥ ገብቷል። አውሮፕላኑ ያረፈው መብረቅ የቀላቀለ ዝናብ እየዘነበ ሳለ ነበር።በቦይንግ 737 ተሳፍረው የነበሩት 143 ሰዎች የከፋ ጉዳት አልደረሰባቸውም። ሆኖም ከተሳፋሪዎቹ መካከል ወደ 20 የሚሆኑት ቀላል ጉዳት ደርሶባቸው ወደ ህክምና መስጫ ተወስደዋል።• ቦይንግ ትርፋማነቴ ቀንሷል አለበሚያሚ ኤር ኢንተርናሽናል ስር የሚተዳደረው አውሮፕላኑ ጉዞውን የጀመረው ከኩባ ጓንታናሞ ቤይ ነበር። ተሳፋሪዎቹ እንዳሉት በዝናብ ወቅት ያረፈው አውሮፕላኑ ሴንት ጆን የተባለ ወንዝ ውስጥ ተንሸራቶ ገብቷል። ከተሳፋሪዎቹ አንዱ ቼሪል ቦርማን ለሲኤንኤን ""አውሮፕላኑ መሬቱን ነክቶ ነጠረ። አብራሪው መቆጣጠር እንዳቃተው ያስታውቅ ነበር"" ብለዋል።• ቦይንግ የአደጋውን የምርመራ ውጤት ተቀበለ ተሳፋሪዋ እንደገለጹት፤ አውሮፕላኑ የገባው ወንዝ ውስጥ ይሁን ባህር ውስጥ አላወቁም ነበር፤ ""ሁኔታው አስፈሪ ነበር"" ብለዋል።
",https://www.bbc.com/amharic/48159695
4,የውጪ ጉዳይ ሚንስትር አቶ ገዱ አንዳርጋቸው ወደ ሱዳን አቀኑ,5 ሜይ 2019,"



Image copyright
Minstry of foreign Affairs of Ethiopia

በውጪ ጉዳይ ሚንስትሩ አቶ ገዱ አንዳርጋቸው የሚመራ ልዑክ ለይፋዊ የሥራ ጉብኝት ወደ ሱዳን አቀና። የውጨ ጉዳይ ሚንስቴር እንዳስታወቀው ልዑኩ ትናንት ቅዳሜ ምሽት ካርቱም የደረሰ ሲሆን፤ ዛሬ የውጪ ጉዳይ ሚንስትሩ ከሱዳኑ ወታደራዊ የሽግግር ምክር ቤት ሊቀመንበር ጋር ውይይት አድርገዋል። አቶ ገዱ ኢትዮጵያ የሱዳንን ሉዓላዊነት ባከበረ መልኩ ለሱዳን ህዝብ ያላሰለሰ ድጋፍ ማድረጓን እንደምትቀጥል ለወታደራዊ የሽግግር ምክር ቤት ሊቀመንበር ሊውተናንት ጀነራል አብዱል ፈታህ አል-ቡርሃን አሳውቀዋል። • የሱዳን ተቃዋሚ ሰልፈኞች ወታደሩ ያስቀመጠውን ሰዓት እላፊ ጣሱ• በሱዳን የኦማር አል-በሽር ተቃዋሚዎች አደባባይ ወጥተዋል ሚንስትሩ ጨምረውም ኢትዮጵያ የኢጋድ ሊቀመንበር እንደመሆኗ ከአፍሪካ ኅብረት እና ከተቀረው ዓለም አቀፍ ማህብረሰብ ጋር በመሆን በሱዳን ሰላማዊ እና ሁሉን አቀፍ ሽግግር እንዲኖር ድጋፍ እንደምታደርግ ተናግረዋል።  ሊውተናንት ጀነራል አብዱል ፈታህ አል-ቡርሃን በበኩላቸው ጠቅላይ ሚንስትር ዐብይ አህመድ የሰጡትን ድጋፍ እና የሱዳን ወታደራዊ የሽግግር ምክር ቤት አዲስ አበባ ባቀናበት ወቅት ለተደረገለት አቀባበል አመስግነዋል። ሊውተኔት ጀነራል አብዱል ምንም እንኳ በሱዳን የመንግሥት ለውጥ ቢኖርም ሱዳን ከኢትዮጵያ ጋር ያለት መልካም ግነኙነት አይቀየርም ማለታቸውን የውጪ ጉዳይ ሚንሰቴር አስታውቋል። 
",https://www.bbc.com/amharic/news-48167002
5,የላሙ ፕሮጀክት ቦርድ አባላት በኢትዮጵያ ጉብኝት ሊያደርጉ ነው,5 ሜይ 2019,"



Image copyright
Embassy of Ethiopia in Kenya


አጭር የምስል መግለጫ

                    አምባሳደር መለስ አለም እና የላሙ ፕሮጀክት ዳይሬክተር ጄኔራል ሲልቪስተር ካሱኩ
                

የላሙ ኮሪዶር ልማት ፕሮጀክት የቦርድ አባላት በኢትዮጵያ ጉብኝት ሊያደርጉ መሆኑን በኬንያ የኢትዮጵያ ኤምሳሲ አስታወቀ።  በፕሮጀክቱ ዳይሬክተር ጄኔራል ሲልቪስተር ካሱኩ የሚመራው ይህ የልዑክ ቡድን፤ ከሚያዚያ 26 እስከ ግንቦት 2 ቀን 2011 ዓ.ም በኢትዮጵያ በሚያደርገው ቆይታ ከተለያዩ የመንግሥት አካላት ጋር ውይይት ያደርጋል ተብሎ ይጠበቃል።በዚህ ጉብኝት ላይ 30 የሚሆኑ አባላት የላሙ ኮርደር ልማት የደረሰበትን ደረጃ በተመለከተ ከኢትዮጵያ የመንግሥት ኃላፊዎች ጋር የሚወያይ ሲሆን በተጨማሪ በኬንያ በኩል የደረሰበትን ደረጃ ማብራሪያ እንደሚያቀርብ ኤምባሲው አስታውቋል።• ""ከውጪ የገቡ ሚዲያዎች 'ማገገምያ' መግባት ያለባቸው ይመስለኛል""• እስራኤል በጋዛ ላይ የአፀፋ ጥቃት ሰነዘረች • አይ ኤስ በጀነራል ካሊፍ ጦር ላይ ጥቃት ሰነዘርኩ አለከኬንያ የውጭ ጉዳይ የኢኮኖሚ ልማት ሚኒስቴር፣ የላሙ ጉዳዮች ባለስልጣን እና የሌሎች ተቋሞች ኃላፊዎችን ያከተተው ይህ ቡድን፤ በኢትዮጵያ የሚገኙ የኢንዱስትሪ ፓርኮችን እንደሚጎበኝ ተጠቅሷል።ላሙ ወደብ፣ ደቡብ ሱዳን እና ኢትዮጵያ ትራንስፖርት ኮሪዶር (ላፕሴት) በምስራቅ አፍሪካ ግዙፍ እና ብዙ ተስፋ የተጣለበት የመሠረተ ልማት ግንባታ ሲሆን፤ ኬንያ፣ ኢትዮጵያ እና ደቡብ ሱዳንን የሚያገናኝ ፕሮጀክት ነው። በፕሮጀክቱ የወደብ እና አየር ማረፊያ ልማት፣ ሦስቱን ሃገራት የሚያገናኙ የባቡር መስመር እና መንገድ ግንባታ፣ እንዲሁም ነዳጅ ማስተላለፊያ ቱቦዎች ዝርጋታ ተካተውበታል።  በኬንያ የኢ.ፌ.ዲ.ሪ ባለሙሉ ስልጣን አምባሳደር መለስ ዓለም እና የላሙ ፕሮጀክት ዳይሬክተር ጄኔራል በቅርብ በሚመረቀው የላሙ ወደብ የመርከቦች ማቆያ ዙሪያ ተወያይተዋል።የላሙ ወደብ ልማት የአካባቢው አገሮች ኢኮኖሚ ለማስተሳሰር አስፈላጊ በመሆኑ ኢትዮጵያ ለስኬታማነቱ እንደምትሰራ አምባሳደሩ ገልፀውላቸዋል።ዳይሬክትር ጄኔራሉ በላሙ ሦስት የመርከቦች ማቆያ ሥራ እየተፋጠነ መሆኑን ገልፀው ይህም የኢትዮጵያን ተጠቃሚነት ያረጋግጣል ብለዋል።
",https://www.bbc.com/amharic/news-48167001
6,ታዋቂው ሰባኪ በህገወጥ ገንዘብ ዝውውር ተከሰሱ,3 ሜይ 2019,"



Image copyright
Getty Images

አከራካሪው የእስልምና ሃይማኖት ሰባኪ ዛኪር ናዪክ ከህገወጥ ገንዘብ ዝውውር ጋር በተያያዘ በህንድ አቃቤ ህግ ክስ ተመሰረተባቸው።በስደት የሚኖሩት ዛኪር ምንጩ ያልታወቀና በህገወጥ መንገድ የተገኘ እስከ 28 ሚሊየን ዶላር የሚደርስ ገንዘብ አንቀሳቅሰዋል የሚል ክስ ሲሆን የተመሰረተባቸው እሳቸው ግን ክሱን ሙሉ በሙሉ በመቃወም ክደዋል።ከዚህ በተጨማሪም ዛኪር የሽብር ጥቃትን የሚያነሳሱ የጥላቻ ንግግሮችን አስተላልፈዋል የሚል ክስም ቀርቦባቸዋል።• የህንድ ፊልም አፍቃሪዎች ወተት እየሰረቁ ነው• ቀብሩን አዘጋጅቶ ራሱን ያጠፋው አርሶ አደርየ53 ዓመቱ  ዛኪር ተራማጅ የእስልምና ፍልስፍና ተከታይ ሲሆኑ 'ፒስ ቲቪ' በተባለ የቴሌቪዥን ጣቢያ ስብከት ያስተላልፋሉ። ጣቢያው ምንም እንኳን ህንድ ውስጥ የተከለከለ ቢሆንም እስከ 200 ሚሊየን የሚደርሱ ሰዎች እንደሚከታተሉት ታውቋል።ዛኪር ናዪክ ያቋቋሙትና የቴሌቪዥን ጣቢያውን ሙሉ ወጪ የሚሸፍነው 'ኢስላሚክ ሪሰርች ፋውንዴሽን' የተባለው ድርጅት መቀመጫው በተባበሩት አረብ ኤምሬትስ ዱባይ ነው።የቴሌቪዥን ጣቢያው ከህንድ በተጨማሪ በብዙ ሃገራት የተከለከለ ሲሆን ባንግላዲሽ ደግሞ ቀዳሚውን ስፍራ ትይዛለች። በፈረንጆቹ 2016 በባንግላዲሽ ለተከሰተው የሽብር ጥቃትም መንግስት ይህንኑ ጣቢያና ዛኪር ናዪክን ተጠያቂ ያደርጋል።ዛኪር ናዪክ ከአውሮፓውያኑ 2010 ጀምሮ ወደ እንግሊዝ እንዳይገቡ የተከለከሉ ሲሆን የሚያስተላልፏቸው መልእክቶች ተገቢ ያልሆኑና ወጣቱን ወደ ሌላ አቅጣጫ የሚመሩ ናቸው ብሏል የእንግሊዝ መንግስት።• ጠባቂያቸውን ንግሥት ያደረጉት ንጉሥየተለያዩ ሃገራት እግድ የጣሉባቸው ዛኪር በአውሮፓውያኑ 2017 በጥገኝነት ወደ ማሌዢያ አቅንተዋል።   
",https://www.bbc.com/amharic/news-48144465
7,አትሌት ኃይሌ ገብረሥላሴ፡ ትምህርት ቤት ለመገንባት የመሠረት ድንጋይ አስቀመጠ,5 ሜይ 2019,"



Image copyright
AMMA

አትሌት ኃይሌ ገብረሥላሴ በአማራ ክልል፤ በዋግ ኸምራ ብሔረሰብ አስተዳደር ፃግብጅ ወረዳ የዳስ ትምህርት ቤት በመገኘት ትምህርት ቤት ለመገንባት የመሠረት ድንጋይ ማስቀመጡን የዋግ ኸምራ አስተዳደር የትምህርት መምሪያ ኃላፊ አቶ ሽታው አዳነ ለቢቢሲ ገለፁ።• ወላጆች ለልጆቻቸው የሚመኟቸው ኢትዮጵያዊ መምህር በዳስ ትምህርት ቤቱ 159 ተማሪዎች የሚማሩ ሲሆን የሚገነባው ትምህርት ቤትም በአትሌት ሻለቃ ኃይለ ገ/ሥላሴ ሥም እንደተሰየመም ገልፀውልናል። የሚገነባው ትምህርት ቤት በቀጣይ 5 ወራት እንደሚጠናቀቅም ይጠበቃል።አትሌት ኃይለ ገ/ሥላሴ የዳስ ትምህርት ቤቶችን በቴሌቪዥን ተመልክቶ እንዲህ ዓይነት ትምህርት ቤት በዚህ ዘመን መኖር የለበትም የሚል ሃሳብ እንዳደረበት በመገናኛ ብዙሃን መግለፁ የሚታወስ ሲሆን ቦታዎቹን ለመጎብኘት ትናንት ወደ ሥፍራው አቅንቷል።በአስተዳደሩ በርካታ የዳስ ትምህርት ቤቶች መኖራቸውን የሚናገሩት ኃላፊው የመንግስት ትኩረት አናሳ መሆኑ እና የትምህርት መሠረተ ልማቶች ሳይሟሉ ትምህርት ቤት መክፈት ለዳስ ትምህርት ቤቶች መበራከት አንዱ ምክንያት እንደሆነ ይናገራሉ።""ችግሮቹ ተደጋግመው ቢነሱም ትኩረት የሰጠው የለም፤ እንዲያውም ትንሽ እንቅስቃሴ የተጀመረውና በማህበራዊ ሚዲያዎች መረጃውን በመልቀቅ ትኩረት ማግኘት የቻሉት ከባለፈው ዓመት ጀምሮ ነው"" ይላሉ።


Image copyright
AMMA

በእነዚህ የዳስ ትምህርት ቤቶች ዝናብ በሚዘንብበት ጊዜ ትምህርት የሚቋረጥ ሲሆን ፀሐይን ግን በቅጠል በመሸፈን ለመከላከል ጥረት እንደሚደረግ ተናግረዋል።""በአስተዳደሩ የሚገነቡት ትምህርት ቤቶች በጣም ጠባብና በውል የማያንቀሳቅሱ ከዳስ ያልተሻሉ ናቸው"" የሚሉት ኃላፊው በዋግ ኸምራ ከሚገኙት 264 ትምህርት ቤቶች ትምህርት ሚኒስቴር ባወጣው የትምህርት ጥራት ቁጥጥር መሠረት 154ቱ (85 በመቶው) ከደረጃ በታች መሆናቸውን ይገልፃሉ።• የዘንድሮ ተመራቂዎች እንዴት ሥራ ያገኛሉ?በመደበኛ ትምህርት ቤት 324 የዳስ መማሪያ ክፍሎች ሲኖሩ ህፃናት በእግራቸው ተጉዘው ትምህርት ቤት መድረስ ስለማይችሉ በአቅራቢያቸው የተሰራ 550 የሳተላይት ትምህርት ቤቶችም የዳስ መሆናቸውን አቶ ሽታው ይጠቅሳሉ።በዋግ ኸምራ አስተዳደር በአጠቃላይ 874 የዳስ መማሪያ ክፍሎች የሚገኙ ሲሆን ከ1500 በላይ ተማሪዎች የሚማሩበትም ነው።አትሌት ኃይሌ ገ/ሥላሴም ከታላቁ ሩጫ በሚሰበሰብ ገቢ ሁለት ተጨማሪ የአንደኛ ደረጃ ትምህርት ቤቶችን ለመገንባትም ቃል መግባቱንም ኃላፊው አክለዋል። 
",https://www.bbc.com/amharic/news-48166894
8,ጆርጅ ፔሮት፡ በስህተት ለ30 ዓመታት የታሰረው ግለሰብ በድጋሜ ተከሰሰ,5 ሜይ 2019,"



Image copyright
Springfield Police Dept


አጭር የምስል መግለጫ

                    ጆርጅ ፔሮት በአውሮፓውያኑ 1987 በመድፈር ወንጀል የዕድሜ ልክ እስራት ተፈርዶበት ነበር
                

 በመድፈር ወንጀል የዕድሜ ልክ እስራት ተፈርዶበት 30 ዓመታትን በእስር ያሳለፈው ግለሰብ በስህተት መሆኑ በመረጋገጡ ከእስር ሊለቀቅ ቢችልም በዚህ ዓመት በድጋሜ ሌላ ክስ ቀርቦበታል።• ፆታዊ ትንኮሳን ደርሶብኛል በማለቷ ተቃጥላ እንድትሞት የተደረገችው ወጣት የሪፐብሊካኑ ጋዜጣ እንደዘገበው የ50 ዕድሜ ጎልማሳው ጆርጅ ፔሮት፤ በመድፈር ወንጀልና በሌሎች ወንጀሎች ክስ ቀርቦበት ፍርድ ቤት ሊቀርብ እንደሆነ ዘግቧል። ግለሰቡ በማሳቹስቴት ግዛት በጥር ወር ፈፅሟል በተባለው ወንጀል ጥፋተኛ አይደለሁም ሲል ቢያስተባብልም ክሱ ፍርድ ቤት ቀርቦ እስኪሰማ ድረስ የዋስትና መብት ተከልክሏል።ግለሰቡ በአውሮፓውያኑ 1987 በቀረበበት የመድፈር ወንጀል ተከሶ የእድሜ ልክ አስራት የተፈረደበት ሲሆን 30 ዓመታትን በእስር ካሳለፈ በኋላ ነፃ ወጥቶ ነበር። አሁን በድጋሜ ሌላ ክስ የቀረበበትም ከእስር በተለቀቀ በሶስት ዓመት ጊዜ ውስጥ መሆኑ ነው። ጉዳዩም ብዙዎችን እያነጋገረ ይገኛል።ጆርጅ ፔሮት በአውሮፓውያኑ 1985 የ17 ዓመት ዕድሜ ወጣት ሳለ ነበር የ78 ዓመቷን የዕድሜ ባለፀጋ ሜሪ ፕሬኮፕን ደፍረሃል ተብሎ የተከሰሰው።• አሲድን እንደ መሳሪያየተከሰሰውም በኤፍ ቢ አይ ምርመራ በወንጀል ትዕይንቱ ውስጥ አንድ ዘለላ ፀጉር በመገኘቱ ነበር። ይሁን እንጂ ፍርድቤቱ በቂ ማስረጃ አላገኘሁም ሲል በነፃ አሰናብቶት ነበር። ግለሰቡ ከአስር ዓመታት በላይ ነጻ ለመውጣት ባደረገው ክርክር የበርካታ ሚዲያዎችን ትኩረት መሳቡ አልቀረም ታዲያ።አዲስ ክስ የተመሰረተበት በመድፈር ወንጀል፣ በሴሰኝነት፣ ከፖሊስ ለማምለጥ በመሞከሩ ሲሆን ጋዜጣው እንደዘገበው ግለሰቡ በአንዲት ራሷን በሳተች ሴት ጭን ውስጥ ራሱን ስቶ መገኘቱን ፖሊስ ገልጿል። በፖሊስ ቃለ መጠይቅ የተደረገላት ሴትም ከግለሰቡ ጋር የወሲብ ግንኙነት ለመፈፀም እንዳልፈቀደችና ተገዳ እንደሆነ ተናግራለች ።ራሷን ከመሳቷ አስቀድሞ የምታስታውሰው የሆነ አደንዛዥ እፅ እንደሰጣት ብቻ መሆኑን ገልፃለች።
",https://www.bbc.com/amharic/news-48166896
9,ቢን ላዲን ከሞተ በኋላ አልቃይዳ ምን ደረጃ ላይ ይገኛል?,6 ሜይ 2019,"





አጭር የምስል መግለጫ

                    የኦሳማ ቢን ላደንን መገደል ተከትልሎ እአአ 2015 በፓኪስታን አሜሪካን የመቃወም ሰልፍ።
                

የአልቃይዳ ቡድን መስራች ኦሳማ ቢላዲን ፓኪስታን ውስጥ በአሜሪካ ኃይሎች ከተገደለ ስምንት ዓመት አስቆጠረ። ቡድኑ በዓለማችን ላይ አደገኛ የሚባሉ የጂሃድ ጥቃቶችን ይፈፅም የነበረ ሲሆን በሺዎች የሚቆጠሩ ተዋጊዎችንም ያዝ ነበር። ቡድኑ ጥቃቶችን ለመፈፀም እና የማይነጥፍ የገንዘብ ምንጭ እንደነበረውም ይታመናል። ነገር ግን የቡድኑ መሪ ቢን ላዲን ከተገደለ በኋላና አይኤስ የተባለው እስላማዊ ቡድን እየተጠናከረ ሲመጣ የአልቃይዳ ስም እየደበዘዘ ጉልበቱም እየሟሸሸ መጣ።ታዲያ አልቃይዳ አሁን በምን ደረጃ ላይ ይገኛል? ምን ያህል ተፅዕኖ ፈጣሪ ነው? ምን ያህልስ ለዓለም ደህንነት ያሰጋል?በዝምታ ማንሰራራትአይኤስ የእስላማዊ ቡድን በቅርቡ የሚዲያ ገፆችን የተቆጣጠረ ሲሆን አልቃይዳ በበኩሉ ከዓለም እይታ ራሱን ሸሽጎ እያንሰራራ ይገኛል። • መሸፈን የተከለከለባቸውን የዓለም አገራት ያውቃሉ?• ከንቲባ ለመሆን ፈተናዎችን የሰበረች ከዚህም በተጨማሪ ቡድኑ ከተለያዩ ቡድኖች ጋር ትብብርን በመፍጠር ራሱን እያሳደገ ይገኛል።የአሜሪካ የደህንነት መስሪያቤት ባወጣው ወቅታዊ መረጃ የአልቃይዳ መሪዎች ""የቡድኑን ዓለም አቀፍ አደረጃጀት እያጎለበተና በምዕራቡ ዓለም ላይ ጥቃት እንዲፈፅሙ እያበረታታ ነው"" ብሏል።የተባበሩት መንግስታት በያዝነው ዓመት መግቢያ ላይ ያወጣው የሽብርተኝነት መረጃ ""አልቃይዳ በውስጥ ለውስጥ ራሱን እያደራጀ ከምንግዜውም በላይ ጠንካራ እየሆነ በዓለም አቀፍ ደረጃም እያዳገ መጥቷል"" ይላል። 


Image copyright
Getty Images


አጭር የምስል መግለጫ

                    በሶማሊያ በተደጋጋሚ የአልቃይዳ አጋር በሆነው አልሻባብ የቦንብ ጥቃት ይደርሳል
                

ዓለም አቀም ግንኙትየአሜሪካ ደህንነት ኃይል ተከታታይ የሰው አልባ አውሮፕላን ጥቃት፣ የቢንላደን መገደልና የአይኤስ ቡድን መጠናከር አልቃይዳ አዳዲስ ዘዴዎችን እንዲጠቀም አስገድደውታል።አልቃይዳም አሁን ከተለያዩ ቡድኖች ጋር ግንኙነት በመፍጠር በአፍሪካ፣ መካከለኛው ምስራቅና ደቡብ እስያ ቅርንጫፎች አለው።ለአልቃይዳ መሪነት ራሳቸውን ያስገበሩት አማፂ ቡድኖች በተለያዩ ማህበረሰቦች ውስጥ በስውር የሚንቀሳቀሱ ናቸው።• በሳዑዲ 'አንድ ወንድ እኩል ይሆናል ሁለት ሴት'• የውጪ ጉዳይ ሚንስትሩ ወደ ሱዳን አቀኑከአይኤስ በተቃራኒው አልቃይዳ በሚንቀሳቀስበት አካባቢ የሚገኙ የህብረተሰብ ክፍሎችን ከማግለል ተቆጥቧል።በዚህም ስልቱ ከማህበረሰቡ ጋር በመግባባት የአካባቢ ልማት ፕሮጀክቶች ጋር መሳተፍ ጀምሯል።በአዲሱ የአደረጃጀት ስልቱም አልቃይዳ ማህበረሰብ ተኮር መንገድን እየተጠቀመ ሲሆን፣ ወታደሮቹን ""የብዙሃኑን ተቃውሞ"" ከሚያነሳሱ ድርጊቶች እንዲቆጠቡ በመተዳደሪያ ህጉ ላይ አስፍሯል።""ይህንም ተከትሎም ረዳት የሌላቸውን የሚታደግ እና 'የጂሃድ መልካም ሰዎች' በማለት ራሱን አረመኔ ከሆኑት አይኤስ ነጥሎ አስቀምጧል"" የምትለው ዶ/ር ኤልሳቤት ካንዳል የፔምብሮክ ኮሌጅ አማካሪ ናት።አልቃይዳ በ2018 እ.ኤ.አ፣ 316 ጥቃቶችን እንደፈፀመም አርምድ ኮንፍሊክት ሎኬሽን ኤንድ ኤቨንት ዳታ ፕሮጀክት (ACLED) አሳውቋል። የወደፊቱ የአልቃይዳ መሪእ.ኤ.አ በ2015 የአልቃይዳ መሪ የሆኑት አይማን አል ዛዋሃሪ ለቡድኑ መሪነት ""የመንጋው መሪ አንበሳ"" ብለው አንድ ወጣት አስተውቀዋል።ወጣቱ የኦሳማ ቢላደን ልጅ ሃምዛ ቢን ላዲን ሲሆን በብዙዎች የወደፊቱ የአልቃይዳ መሪ ተደርጎ ይወሰዳል።• ቻይና ሙስሊም ዜጎቿን እየሰለለች ነው ተባለአሜሪካ ሃምዛ ቢን ላዲንን ሽብርተኛ ብላ ሰይማ፣ መገኛውን ለጠቆመ የአንድ ሚሊዮን ዶላር ሽልማት እንደምታበረክት ገልፃለች።በቅርብ ዓመታት ሃምዛ የአባቱን በቀል ለመመለስ ሲል አሜሪካን ለማጥቃት ትብብር የሚጠይቅ ምስልና የድምፅ መልእክት ለቅቋል።
",https://www.bbc.com/amharic/news-48174147
10,በቻይና ዢንጃን ግዛት ፖሊስ የስልክ መተግበሪያን በመጠቀም ክትትል ያደርጋል ተባለ,4 ሜይ 2019,"



Image copyright
Getty Images

የቻይና ፖሊስ የሞባይል መተግበሪያዎችን በመጠቀም በዢንጃን ግዛት የሚኖሩ የዊጎር ጎሳ አባላትን መረጃ ይሰበስባል ሲል ሂይውመን ራይትስ ወች አስታወቀ።ሐሙስ ይፋ በሆነ ሪፖርት ላይ እንደተገለፀው፤ የሞባይል መተግበሪያው ጥቅም ላይ የዋለው የጎሳው አባላት ጠባይን ለመከታተል፣ ከሰዎች ጋር ያላቸውን ማኅበራዊ ሕይወት ለመሰለል፣ የኤሌክትሪክ ፍጆታቸውን እንዲሁም ከባህር ማዶ ሰዎች ጋር ያላቸውን ግንኙነት ለመከታተል እንደሆነ ተገልጿል።የሰብአዊ መብት ተሟጋቾች የዊጎር ሙስሊሞች በቻይና ከፍተኛ በደል እንደሚደርስባቸው ይገልጻሉ።• ተቃዋሚዎቿ ፊት ፎቶ የተነሳችው ሙስሊም ሴት • የቻይና ሙስሊሞች ምድራዊ 'ጀሐነም' ሲጋለጥየተባበሩት መንግሥታት በበኩሉ በሚሊየን የሚቆጠሩ የዊጎር ሙስሊሞች በዢንጃን ማረሚያ ቤቶች መታሰራቸው መረጃ እንዳለው ገልጿል። የቻይና መንግሥት ግን ""የተሀድሶ ትምህርት ማዕከላት"" ናቸው ሲል ያስተባብላል።የሰብአዊ መብት ተሟጋቾች እንደሚሉት፤ የቻይና መንግሥት የስልክ መተግበሪያውን የዜጎችን መረጃ ለመመዝገብና ለመሰነድ አገልግሎት ላይ ያውለዋል። በተጨባጭ 36 አይነት ግለሰቦች ላይ ትኩረት ያደርጋል። ይህም የቤታቸውን የፊት ለፊት መውጪያ በር አልፎ አልፎ የሚጠቀሙ፣ ከፍተኛ የሆነ የኤሌክትሪክ ፍጆታ ያላቸው እንዲሁም ያለ አካባቢው ባለስልጣናት እውቅና ለሐጂ ጉዞ የሚሄዱ ግለሰቦችን ያካትታል።ከመተግበሪያው የተገኘው መረጃ ቻይና ዜጎቿን ወደምትከታተልበት የማዕከላዊ መንግሥቱ የመረጃ ቋት ውስጥ ይገባል። • ተመድ ቻይና ''ሙስሊሞችን በጅምላ መያዟ » አሳስቦኛል አለ• ሁሉንም በደህንነት ካሜራ የምትመለከተው ቻይናእንደ ሰብአዊ መብት ተሟጋቾች ከሆነ ይህ የማዕከላዊ መንግሥቱ ግለሰቦችን መከታተያ መንገድ ""በዓለም ላይ ትልቁ ሰዎችን የመከታተያ ቋት"" ነው።ይህ የመረጃ ቋት ከመንገድ ላይ የደህንነት ካሜራዎች፣ ከነዳጅ ማደያ ስፍራዎች፣ ከትምህርት ቤቶች የሚገኙ መረጃዎችን በመሰብሰብ፤ 'አጠራጣሪ' ባህሪ የሚያሳዩ ግለሰቦች ላይ ባለስልጣናት ክትትል እንዲያደርጉ መረጃ ይሰጣል ተብሏል።በመላው ቻይና ከ170 ሚሊየን በላይ የመንገድ ላይ ካሜራዎች የሚገኙ ሲሆን፤ በ2020 ደግሞ 400 ሚሊየን አዳዲስ ካሜራዎች ተተክለው ሥራ ላይ ይውላሉ ተብሏል።ይህ ቻይና በዓለም ላይ ትልቁ በካሜራ ክትትል ማድረግ የሚያስችል መረብ ለመዘርጋት ያላትኘዕ እቅድ አካል ነው።
",https://www.bbc.com/amharic/48159598
