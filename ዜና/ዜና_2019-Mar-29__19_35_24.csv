ደረጃ,ርዕስ,ቀን,ዜና,ድረ-ገጽ
1,ሴተኛ አዳሪነት ባህል የሆነበት ማህበረሰብ,29 ማርች 2019,"




አብዛኛው የህንድ ማህበረሰብ ከሴት ይልቅ  ወንድ ልጅ እንዲወለድለት ነው የሚፈልገው። ሂና ስትወለድ ግን ቤተሰቦቿ በተለየ መልኩ ነበር የተደሰቱት። ደስታቸው የመነጨውም ባልተለመደ መልኩ ወደፊት ምን እንደሚያሰሯት በማሰብ ነበር።ራቅ ባለ የህንድ አካባቢ 'ባቻራ' ከተባለው ማህበረሰብ የተገኘችው ሂና ህይወቷን የምትመራው በወሲብ ንግድ ነው።ለብዙ መቶ ዓመታት የዚህ ማህበረሰብ አባላት መጀመሪያ የሚወለዱ ሴት ልጆቻቸውን ከ10 እስከ 12 ዓመት ሲሞላቸው ለገንዘብ ገላቸውን እንዲሸጡ ይገፏፏቸዋል።  • የሴቶችና ወንዶች የኢኮኖሚ እኩልነት እንዴት ይስፈን? የመጀመሪያዋ ሴት ልጅ እድሜዋ ሲገፋ ቀጥላ የምትመጣው ሌላኛዋ የቤተሰቡ ሴት ልጅ እሷን ተክታ ወደ እዚህ ሥራ ትሰማራለች፤ ይህ ደግሞ ሁሉም ተቀብሎት የሚተገብረው የማህበረሰቡ ልምድ ነው።ከትውልድ ትውልድ ሲተላለፍ በኖረው በዚህ ባህል የሚገኘውን ገንዘብ በሙሉ በሚባል ደረጃ የሚጠቀሙት ወንዶቹ ወይም የቤተሰቡ አባወራ ነው።አንዳንድ ጊዜ ደግሞ ሴቶቹ ሥራቸውን በትክክል መስራታቸውን የሚቆጣጠሩት አባቶች አልያም ወንድሞቻቸው ናቸው።ሌላው ቢቀር የዚህ ማህበረሰብ ሴቶች ሲዳሩ ቤተሰቦቻቸው ለጥሎሽ ረብጣ ገንዘብ ይጠይቃሉ። ምክንያቱ ደግሞ ወደ ወንዱ ቤተሰብ ከሄደች በኋላ ብዙ ገንዘብ እንደምታስገኝላቸው ስለሚታሰብ ነው።''ምንም አማራጭ የለኝም'' ሂና ከተወለደችበት ጊዜ አንስቶ እድሜ ልኳን ለዚህ ተግባር ስትዘጋጅና ስትለማመድ ነው ያደገችው።''ገና የ15 ዓመት ታዳጊ ሳለሁ ወደዚህ ሥራ ተገድጄ ገባሁ። ትምህርቴን ማቋረጥ ነበረበኝ፤ ምክንያቱም የእናቴንና የአያቴን ፈለግ መከተል ግዴታዬ ነበር'' ስትል ለቢቢሲ ተናግራለች።• ብቻቸውን ወደ መዝናኛ ስፍራ የሚሄዱ ሴቶች ፈተና በእያንዳንዱ ቀን ከገጠር ሃብታሞች እስከ የከባድ ተሽከርካሪ ሾፌሮች ድረስ ደንበኞቿን ታስተናግዳለች።''ልክ 18 ዓመት ሲሞላኝ የምሰራው ሥራ ትክክል እንዳልሆነ ይሰማኝ ጀመር። በጣም እናደድ ነበር፤ ግን ምን አማራጭ አለኝ?''''እኔ ይህንን ሰርቼ ገንዘብ ካላገኘሁ ቤተሰቤ በምን ይኖራል? ቤተሰቤ ይራባል።''የባቻራ ማህበረሰብ አባላት ከሌሎቹ የህንድ ማህበረሰቦች ጋር ሲነጻጸሩ በዝቅተኛ የኑሮ ደረጃ ላይ የሚገኙ ሲሆን፤ ገንዘብ ነክ ጥያቄዎቻቸውን የሚመልሱት ሴቶቹ ላይ በመተማመን ነው።በአካባቢው የሚንቀሳቀስ አንድ የበጎ አድራጎት ድርጅት ውስጥ የሚሰራው አካሽ ቾሃን እንደሚለው በዚህ ሥራ ከሚሰማሩት ሴቶች አንድ ሦስተኛ የሚሆኑት ከአስራ ስምንት ዓመት በታች ናቸው።   ታዳጊ ህጻናቱ በአካባቢው በሚገኝ የጠፍር አልጋ ላይ ለብቻቸው ወይም ተሰብስበው በመቀመጥ ደንበኞቻቸውን ይጠባበቃሉ። በቅርበት ደግሞ አነስተኛ ሱቆች ይኖራሉ። ብዙ ጊዜ አንድ የቤተሰብ አባል በሱቋ ውስጥ ከደንበኞች ጋር ስለክፍያው መጠን ድርድር ያደርጋል።በድርድሩ መሰረትም አንድ ደንበኛ በአማካይ ከ40 እስከ 80 ብር ድረስ ይከፍላል። ነገር ግን ከዚህ በፊት ከወንድ ጋር ምንም አይነት ግንኙነት ያልፈጸመች ከሆነች ክፍያው እስከ 2000 ብር ድረስ ከፍ ሊል ይችላል።የህንድ ብሔራዊ ጋዜጣ ባወጣው መረጃ መሰረት ከ5500 የማህበረሰቡ አባላት ላይ የደም ናሙና ተወስዶ 15 በመቶ የሚሆኑት በደማቸው የኤች አይ ቪ ቫይረስ ተገኝቶባቸዋል። • ""ከመቶ ምናምን ፓርቲ ሴት የምናገኘው አንድ ወይም ቢበዛ ሁለት ሊሆን ይችላል"" ወይዘሪት ብርቱካን ሚደቅሳአብዛኞቹ ሴቶች ከሥራው ጋር በተያያዘ ያልተፈለገ እርግዝና ያጋጥማቸዋል የምትለው ሂና እራሷ ከጥቂት ዓመታት በፊት ሴት ልጅ እንደተገላገለች ትናገራለች።''ብዙ ሴቶች ወዲያው ያረግዛሉ። ይሄ ሲታወቅ ብዙ ገንዘብ አግኝተው ልጃቸውን እራሳቸው እንዲንከባከቡ በሚል ምክንያት ከሌላ ጊዜው ተጨማሪ ደንበኛ እንዲያስተናግዱ ይገደዳሉ።'' 




አጭር የምስል መግለጫ

                    ሂና
                

የወሲብ ንግድ ውስጥ የሚሰተፉ ሴቶች ደግሞ እዚያው ማህበረሰባቸው ውስጥ አባል የሆነ ወንድ ማግባት አይችሉም። ሂና በጊዜ ብዛት ከአንድ በጎ አድራጎት ድርጅት ባገኘችው እርዳታ በመታገዝ ይህንን ልማድ ተፋልማ አሸንፋ መውጣት ችላለች። ነገር ግን አሁንም ብዙ ታዳጊ ሴቶች በዚሁ ልማድ ታስረው እንዳሉ ትናገራለች።''በዚህ እርኩስ ልምድ ውስጥ ያለፈ ሰው ብቻ ነው መከራው ሊገባው የሚችለው። ሴቶቹ ምን እንደሚሰማቸው እኔ አውቃለው፤ ስለዚህ ይህንን ልምድ ለማስቀረት እሰራለሁ።''የባቻራ ማህበረሰብ እስከ 33 ሺህ የሚደርሱ አባላት ያሉት ሲሆን 65 በመቶ የሚሆኑት ደግሞ ሴቶች ናቸው። የሴቶች ቁጥር ከፍተኛ የሆነበት ምክንያት ደግሞ ትንንሽ ሴት ህጻናት ታፍነው ወደዚህ አካባቢ ስለሚወሰዱ ነው።አካሽ እንደሚለው ባለፉት ጥቂት ወራት ብቻ 50 የሚደርሱ ህጻናትን ከዚህ ንግድ ማዳን ችለዋል።  ''ሌላው ቢቀር ለዚሁ ተግባር ታፍና ተወስዳ የነበረች የሁለት ዓመት ህጻን ወደ አሳዳጊ ቤተሰቦች እንድትላክ አድርገናል።''• ሴት ተመራቂዎች ለምን ሥራ አያገኙም?የህንድ መንግሥትና የበጎ አድራጎት ድርጅቶች በሚሰሯቸው የግንዛቤ ማስጨበጫ ሥራዎች ምክንያት ይህ ተግባር እየቀነሰ የመጣ ይመስላል። ወጣት ሴቶች በወሲብ ንግድ መሳተፍ አንፈልግም እያሉ ቤተሰባቸውን መሞገት ጀምረዋል።  አንዳንዶቹም ከአካባቢው ራቅ ብለው በመሄድ ሌላ ሥራ ማፈላለግ ጀምረዋል። ትምህርታቸው ላይ ማተኮር የጀመሩም አሉ።ሂና እሷን ከዚህ ህይወት ካወጣት የበጎ አድራጎት ድርጅት ጋር በመሆን ለውጥ ለማምጣት እየሰራች ነው። ''ሌሎች ታዳጊ ሴቶች ድጋፍ ማግኘት እንደሚችሉና ከወሲብ ንግድ መውጣት እንደሚቻል ለማሳየት የቻልኩትን ሁሉ አደርጋለው'' ብላለች።
",https://www.bbc.com/amharic/news-47731454
2,ዐቢይ እና የኢትዮጵያ ለውጥ፡ በመስቀለኛ መንገድ ላይ?,29 ማርች 2019,"



Image copyright
Getty Images

ጠቅላይ ሚኒስትር ዐቢይ አሕመድ (ዶ/ር) ወደ ሥልጣን መጥተው በተለያዩ ፈተናዎች የተተበተበውን የሀገሪቱን ፖለቲካ ለማስተካከል የሚያስችሉ ቁልፍ የሚባሉ እርምጃዎችን ቢወስዱም ከአንድ ዓመት በኋላ አሁንም ኢትዮጵያ በመስቀለኛ መንገድ ላይ ናት የሚሉ በርካቶች ናቸው።የዐቢይ አሕመድ (ዶ/ር) ወደ ሥልጣን መምጣትን ተከትሎ ኢትዮጵያ ላለፈው አንድ ዓመት በለውጥ መንገድ ስትጓዝ ቆይታለች። ይህ የለውጥ ጉዞ አሁንም እንደቀጠለ ቢሆንም የጉዞው በተደጋጋሚ መንገራገጭ በርካታ ጥያቄዎችን እያስነሳ፣ ስጋት እያጫረና ፍርሃትንም እያነገሰ ነው። ከጥቂት ቀናት በፊትም ጠቅላይ ሚኒስትር ዐቢይ ጠንከርና መረር ያለ ንግግር ማድረጋቸውም ከዚሁ ጋር የሚያያዝ ነው የሚሉ አሉ። • የድኅረ ዐብይ ሚዲያ በምሁራኑ ዕይታ ከእነዚህ ነገሮች በመነሳት ለውጡን በሚመለከት ፅንፍ ለፅንፍ የሆኑ አስተያየቶች እየተንፀባረቁ ሲሆን የለውጡ መሪ ጠቅላይ ሚኒስትር ዐብይንም መተቸትና ማብጠልጠልም ተጀምሯል።በጠቅላይ ሚኒስትሩ የተጀመረው የለውጥ እርምጃ ከአንድ ዓመት በኋላ የደረሰበትን ደረጃ በተመለከተ የተለያዩ አስተያየቶች እየተሰጡበት ባለበት በአሁኑ ወቅት፤ የአገሪቱ የፖለቲካ ሽግግር ምን ደረጃ ላይ እንደሚገኝ የፖለቲካ ተንታኞች የየራሳቸውን ምልከታ ያስቀምጣሉ።""አዲስ አበባ እንደ እየሩሳሌም""የኦሮሞ ፌደራሊስት ኮንግረስ ሊቀ መንበር ፕሮፌሰር መረራ ጉዲና በአሁኑ ወቅት ተስፋ ሰጪና ተስፋ አስቆራጭ ነገሮች ጎን ለጎን እየሄዱ እንደሆነ፤ ይህ ደግሞ ለውጡን መስቀለኛ መንገድ ላይ እንዳቆመው ያስረዳሉ። ""ስለዚህ ከሁለቱም ነገሮች ጋር ወደፊት እየገፋን ነው"" ይላሉ።ጠቅላይ ሚኒስትሩ ወደስልጣን ከመጡ በኋላ በአጭር ጊዜ ውስጥ በሃገሪቱ ውስጥ ላሉ በርካታና ዘርፈ ብዙ ጥያቄዎች ምላሽ የሆንኑ ዘንድ የተለያዩ እርምጃዎችን ወስደዋል። ከእነዚህም መካከል እንደ ምርጫ ቦርድ ማሻሻያ፣ የፀረ ሽብርና የሲቪል ማህበራትን የተመለከቱ ሕጎችን ለማሻሻል የተወሰዱ እርምጃዎች ፕሮፌሰር መረራ ተስፋ ሰጪዎች ከሚሏቸው ውስጥ ይጠቀሳሉ። የጠቅላይ ሚኒስትሩ ተቃዋሚ ፓርቲዎችን እያነጋገሩ መሆናቸውም ሌላው የሚጠቅሱት ነገር ነው።•  በ2018 ጎልተው የታዩት ጠቅላይ ሚኒስትር ዐብይ አህመድበዚህ ሂደት ውስጥ የለውጡ እንከን ወይም ተስፋ አስቆራጭ ከሚሏቸው ውስጥ የመጀመሪያው የኢህአዴግ አቋም ላይ የሚያነጣጥር ነው። ""ገዥው ፓርቲ ራሱ ለውጡን ለማንበብም ሆነ ወደ ፊት ለመግፋት አንድ ላይ ነው ወይ? የተወሰነው ለውጡን ሲገፋ የተወሰኑት ወደ ኋላ የሚጎትቱ ይመስላል።""አክለውም ሽግግሩን መስቀለኛ መንገድ ላይ እንዲሆን ያደረጉ ከሚሏቸው ያልተመለሱ የታሪክ ፈተናዎችን በሁለተኛ ደረጃ ያስቀምጣሉ።ያላለፍናቸው የታሪክ ፈተናዎች ከሚሏቸው የአዲስ አበባ ጉዳይ አንዱ ሲሆን ""አዲስ አበባም እየሩሳሌም እንዳትሆን አንዳንድ ቦታዎች ስጋቶች እየተፈጠሩ ነው"" ይላሉ።የለውጡ የሚመራበት ፍኖተ ካርታ አልባ መሆንም ለእሳቸው ሌላው ከባድ ችግር ነው።እየተደረጉ ባሉ ነገሮች ማለትም ምን አይነት ኢትዮጵያ? ምን አይነት ለውጥ? በምን ደረጃ ወዴት? የሚሉ ነገሮች ላይ ብሔራዊ መግባባት ላይ ተደርሶ የተቀመጠ ፍኖተ ካርታ ሊኖር ይገባል የሚል አቋም አላቸው፤ ፕሮፌሰር መረራ።• ዶ/ር ዐብይ በግላቸው ለውጥ ያመጣሉ?ከገዢው ፓርቲ በተጨማሪም በፖለቲካው መድረክ ላይ ያሉት የተቃዋሚ ፓርቲዎች የጋራ በሆኑ አጀንዳዎች አብሮ ለመስራት አለመሞከርም ሌላው የለውጡ እንከን እንደሆኑ ያምናሉ።በተለያዩ የአገሪቱ አካባቢዎች ተገኝተው 'ለውጡ እዚህ አልደረሰም' የሚል ነገር ከህዝቡ  መስማታቸውን የሚናገሩት ፕሮፌሰር መረራ ""በዚህ መንገድ ከቀጠልን ህዝቡ በለውጡ ተስፋ እንዳይቆርጥ እሰጋለሁ"" ይላሉ።በተጨባጭ በህዝቡ ፖለቲካዊም ሆነ ሁለንተናዊ ህይወት ውስጥ መሬት ላይ የሚታይ ነገር ከሌለ ለውጥ ለውጥ የሚባለው ነገር የልሂቃን ጨዋታ ሆኖ ዋጋ ሊያስከፍለን ይችላል የሚል ስጋትም አላቸው።ፕሮፌሰር መረራ ጨምረውም በተለያዩ የሃገሪቱ ክፍሎች እተከሰቱ ለሰዎች መፈናቀልና መጎዳት ምክንያት እየሆኑ ለሚታዩት ግጭቶች መፍትሄ መፈለግም በጣም ወሳኝ እርምጃ እንደሆነ ይጠቁናሉ።ኦዴፓና አዴፓ እየተገፋፉ ነው?በኬል ዩኒቨርሲቲ መምህር የሆኑት የፖለቲካ ተንታኙ ዶ/ር አወል አሎ ስለለውጥ ሲወራ እንደ አገር የነበርንበት ሁኔታ ምንድን ነው? ከየት ወደ የት ነው የምንሻገረው? የሚለውን ማየት ያስፈልጋል ይላሉ።የአገሪቷ ተቃዋሚ ፖለቲከኞች ተቃርኖዎች ምንድን ናቸው? ትልልቆቹ የፖለቲካ ጥያቄዎችስ? እነዚህ ጥያቄዎች አብዛኛው የፖለቲካ ኃይል እንደሚፈልገው ይፈቱ ቢባል በምን መልኩ በአጭር ጊዜ ውስጥ ይፈታል? የሚለው ነገር ለዶ/ር አወል ወሳኝ መነሻ ነው።• ለየት ያለው የጠቅላይ ሚኒስትር ዐብይ ደብዳቤ ለየመኖች ከዚህ ነጥብ በመነሳት ምንም እንኳ ፈታኝና የሚያሰጉ ነገሮችን እየተመለከቱ ቢሆንም አሁን ያለው ሽግግር መጥፎ ደረጃ ላይ ነው ብለው አያስቡም።እሳቸው እንደሚሉት እየታዩ ያሉ ነገሮች ይገጥማሉ ተብሎ መታሰብ ነበረበት። ""ምክንያቱም የኢትዮጵያ ፖለቲካ ብዙ መከፋፈሎች፣ ከሚስማሙበት ይልቅ የማይስማሙበት ነገር የሚበዛ ተቃዋሚ ፓርቲዎች ያሉበት፤ በጥቅሉ ብዙ ቀይ መስመሮች ያሉበት"" ይላሉ።ስለዚህም ገዢው ፓርቲ ኢህአዴግ አሁን የለውጥ ሂደቱን ያጋጠሙ ችግሮች እንዳይፈጠሩ፤ ከተፈጠሩም በጊዜ ለመፍታት መስራት ነበረበት ብለው ያምናሉ ዶ/ር አወል። መንግሥት ያን አድርጎ ቢሆን ኖሮ አሁን ያለው ከመስመር የወጡ ነገሮችን፤ ሥርዓት አልበኝነትን ማስቀረት ይቻል ነበር ብለው ያስባሉ።ነገር ግን በለውጡ ሂደት ውስጥ ፈታኝ ነገሮች ቢኖሩም ""ተስፋ ልንቆርጥ የምንችልበት ቦታ ላይ በጭራሽ አልደረስንም"" በማለት ነገሮችን ወደ መስመር ለማስገባት አሁንም እንዳልረፈደ ይገልፃሉ።የተወሳሰበ ታሪክ ባለው እንደ ኢትዮጵያ ባለ አገር የፖለቲካ ሽግግር ቀላል እንደማይሆን ግልፅ ቢሆንም መንግሥት ሊሰራቸው ሲገባ ያልሰራቸው የቤት ሥራዎች መኖራቸው ዶ/ር አወልን ጨምሮ ለብዙዎች አከራካሪ ጉዳይ አይደለም።ለህይወታቸውና ለንብረታቸው ዋስትና ላጡ ሰዎች የዲሞክራሲና የህግ የበላይነት ጉዳይ ሁለተኛ ስለሚሆን መንግሥት በአሁኑ ወቅት ለህግ የበላይነት ትልቅ ትኩረት መስጠት እንዳለበት ያሳስባሉ።• ጠቅላይ ሚኒስትሩ በወታደሮቹ ድርጊት ተበሳጭተው እንደነበር ተናገሩ በተለይም በማህበራዊ ሚዲያ ብሔረተኝነትን በሚያራምዱ ኃይሎች መካከል እየተካሄዱ ያሉ ክርክሮችና መበሻሸቆች አገሪቱን ወደ ትልቅ አደጋ ሊመራ ይችላል የሚል ስጋትም አላቸው።የብሔርን መሰረት ያደረጉ ብሔረተኞች የድሮውን ሥርዓት እኛ ላይ ለመጫን እየተንቀሳቀሰ ነው፤ የኢትዮጵያ ብሔረተኞች ደግሞ ስለኢትዮጵያ ጥሩ ጥሩ ነገር ቢናገሩም በተግባር ግን የብሔረተኞቹን አላማ ለማሳካት እየተንቀሳቀሰ ነው ሲሉ ጠቅላይ ሚኒስትሩን እየወቀሱ ያሉበት ሁኔታን በማሳያነት ይጠቅሳሉ ዶ/ር አወል።የእነዚህ ሁለት ኃይሎች ክርክር ከገዥው ፓርቲ ዘንድ ጭምር ደርሶ መከፋፈልን እየፈጠረ ነውም ይላሉ። በተለይም የኦሮሞ ዲሞክራሲያዊ ፓርቲ እና የአማራ ዲሞክራሲያዊ ፓርቲ በጎራቸው ውስጥ ያሉ ብሔረተኛዎችን የመከተል ግልፅ አዝማሚያ ታይቷል ይላሉ።እነዚህ የኢትዮጵያ ፖለቲካ ስበትን የሚቆጣጠሩ ፓርቲዎች በየበኩላቸው ባሉ ብሔርተኛ ቡድኖች ተፅእኖ ስር ከወደቁ ለአገሪቱ ከባድ አደጋ እንደሚሆን ጨምረው ያስረግጣሉ።""ፓርቲዎቹ መግባባት ሳይችሉ ቀርተው የሚፈጠረው ንትርክ ገዥውን ፓርቲ እንደ ፓርቲ እንዳይቀጥል የሚያደርግ ከሆነ ይህች ሃገር ከፍተኛ ችግር ውስጥ ትወድቃለች ብዬ አስባለሁ"" ሲሉ ስጋታቸውን ያስቀምታሉ። ትልቅ ተፅዕኖ የነበረው ህወሓት ወደ ዳር መውጣት ራሱን የቻለ ችግር በሆነበት ሁኔታ በኦዴፓና በአዴፓ መካከል ያለው ሁኔታ ለገዥው ፓርቲ በእንቅርት ላይ ጆሮ ደግፍ ሊሆን እንደሚችልም ይገልጻሉ።ፖለቲካ ሁሌም ሰጥቶ መቀበል ስለሆነ እንደ ወጣት በስሜትና በኃይል ከመሄድ ይልቅ ማመቻመችን ምርጫቸውን ማድረግ እንዳለባቸውም ይመክራሉ።ነጥብ ማስቆጠርበመቀሌ ዩኒቨርሲቲ መምህር የሆኑት አቶ አብርሃ ሃይለዝጊ ወቅታዊው የአገሪቱ ሁኔታ የፖለቲካ ኃይሎች ባለመደማመጥ እየተወነጃጀሉ ነጥብ ለማስቆጠር ብቻ የሚሮጡበት በመሆኑ አገሪቷ ትልቅ አደጋ ላይ ነች የሚል ስጋት አላቸው።ስለዚህም የሁሉም የፖለቲካ ኃይሎች ቆም ብለው አገሪቷ እንዴት ትዳን? ብሎ በማሰብ ሃላፊነት በተሞላ መንፈስ መወያየት ምርጫ ሳይሆን ግዴታ የሆነበት ጊዜ ላይ ተደርሷል ይላሉ።• ""ኢህአዴግ ተዳክሟል ብላችሁ እንዳትሳሳቱ"" ጠቅላይ ሚኒስትር ዐብይ አህመድ እንደ ዶ/ር አወል ሁሉ ከመቼውም በላይ የአገሪቱ ፖለቲከኞች ለ'አንተም ተው አንቺም ተይ' ሰጥቶ የመቀበል ፖለቲካ ዝግጁ መሆን እንዳለባቸውም ያሳስባሉ።ጽንፍ የወጡትን የፖለቲካ አመለካከቶችና ፍላጎቶችን ለማቀራረብና ፍጥጫን ለማስቀረት ደግሞ ሳይዘገይ ከስሜታዊነት የራቁ ሃቀኛና ግልጽ ውይይቶች የሚደረጉባቸው የፖለቲካ መድረኮች ያስፈልጋሉ ይላሉ።


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የጠቅላይ ሚንስትር ዐብይ በ100 የሥራ ቀናት የት የት ሄዱ? ምን ምን ሠሩ?

",https://www.bbc.com/amharic/news-47731664
3,የቀድሞው የፈረንሳይ ሰላይ ሞቶ ተገኘ,29 ማርች 2019,"



Image copyright
AFP

የቀድሞው የፈረንሳይ የደኅንነት መሥሪያ ቤት ክንፍ ባልደረባ እንደነበረ የሚጠረጠረው ዳኒኤል ፎረስቲር ሬሳው ከጄኔቫ ኃይቅ ራቅ ብሎ በሚገኝ የመኪና ማቆምያ ጋራዥ ውስጥ ተጥሎ መገኘቱን ፖሊስ ገለጸ። ጭንቅላቱም በአምስት ጥይት ተበሳስቷል።ዳኒኤል ለፈረንሳይ የስለላ መሥሪያ ቤት  በደኅንነት መኮንንነት ማገልገሉ ይገመታል።የፈረንሳይ ፖሊስ እንዳለው የዳኒኤል  ፎረስቲር ግድያ የተጠናና በጥንቃቄ የተፈጸመ ነው።ባለፈው መስከረም ዳኒኤል የቀድመውን የኮንጎ ብራዛቪል ፕሬዝዳንት ልዩ ዘብ ጄኔራል የነበሩትን ፈርዲናንድ አምባኦን አሲሮ በመግደል ተጠርጥሮ ነበር።ጄኔራል ፈርዲናንድ አምባኦ ያን ጊዜ የፕሬዚዳንት ዴኒስ ሳሳኦ ነጉሶ ተቀናቃኝ እንደነበሩ ይነገራል። ጄኔራል አሞባኦ በፈረንሳይ ለ20 ዓመታት ኖረዋል። • እስራኤል የቀድሞ ሚኒስትሯን በኢራን ሰላይነት ፍርድ ቤት አቆመች • የቀድሞዋ ሶቭየት ህብረት ትውስታዎች በኢትዮጵያውያን ዓይን• የዐቢይ ለውጥ፡ በመስቀለኛ መንገድ ላይ? ዳኒኤል በእርግጥ ሰላይ ነበር?ዳኒኤል በርካታ የስለላ መጻሕፍትን የጻፈ ሰው ነው። ነገር ግን አንድም ጊዜ ቢሆን በጄኔራል ፈርዲናንድ አምባኦ ግድያ እጁ እንዳለበት አምኖ አያውቅም። ፖሊስ ግን የቀድመውን ሰላይ ዳኒኤልን ሞት ከዚሁ የጄኔራል ፈርዲናድ አምባኦ አወዛጋቢ ግድያ ጋር እንደሚያያዝ ይጠረጥራል።ዳኒኤል በጄኔራሉ ግድያ ክስ ተመሥርቶበት ክሱን በመከታተል ላይ ነበር። የዳኒኤል ጠበቃ በዳኒኤል ላይ ክሱ ከተመሰረተበት በኋላ የዳኒ ሕይወት አደጋ ላይ እንደሆነ ጠቁመው ነበር። በተለይም የዳኒኤል ማንነት በማኅበራዊ ትስስር መድረኮች ከተዘዋወረ በኋላ ሕይወቱ በሰው እጅ ሊጠፋ እንደሚችል ግምት ተይዞ ነበር።ዳኒኤል የሚኖርባት ሉሲንገስ የምትባል ከተማ ከንቲባ ዣን ሉክ ሶላ በአንድ ወቅት ስለ ዳኒኤል ሲናገሩ ""ብዙ የስለላ መጻሕፍት የደረሰ ሰው ነው፤ እሱ ምን እንደፈጸመ ግን አንድም ቀን ነግሮን የሚያውቅ አይመስለኝም"" ብለው ነበር። ""በከተማችን የተረጋጋ ኑሮ መስርቶ ሲኖር ነበር። በቀደም ለታ እንኳ አዳራሽ ምረቃ ሥራ ሲያግዘኝ ነበር"" ብለዋል ከንቲባው።የፈረንሳዩ ጋዜጣ ሉ ሙንድ እንደዘገበው ከሆነ ደግሞ ዳኒኤል ጄኔራል ሞባኦን ለመግደል ከተዋቀረው መቺ ኃይል ውስጥ አንዱ እንደነበር አምኖ ያውቃል። 
",https://www.bbc.com/amharic/news-47743562
4,"""በወንድሜ ለአምስት ዓመታት ተደፍሬአለሁ""",25 ፌብሩወሪ 2019,"




መገናኛ አካባቢ የሚገኝ ፀጥ ያለ መንደር ነው። ሰባት ወይም ስምንት የሚሆኑ ልጅ ያቀፉ አፍላ ታዳጊዎች እየተሳሳቁ ከአንድ ትልቅ ግቢ በመውጣት ላይ ነበሩ። ሁሉም ልጅ የያዙና በእድሜም ለእናትነት ገና መምሰላቸው ትኩረት ይስባል። ምን እየተባባሉ እንደሆነ ለመስማትም ያጓጓል።እነሱን አልፈን ወደ ውስጥ ዘለቅን።የ23 ዓመት ወጣት ነች። ከገፅታዋ ምንም ነገር ማንበብ አይቻልም። ገፅታዋም ሆነ ሁለንተናዋ ፀጥ ያለ ነው። ከዓመታት በፊት ወደ እዚህ ግቢ ስትመጣ የሥራ ማመልከቻ ለማስገባት ወይም ሥራ ለመጀመር አልነበረም። ይልቁንም በእናቷ ልጅ በወንድሟ ተደፍራ ከደረሰባት ከባድ አካላዊና ሥነ ልቦናዊ ጉዳት ለማገገምና መጠለያ ለመሻት ነበር።የደረሰባት ነገር ሰው እንድትፈራ አድርጓት ነበርና በሙሉ አይኗ ሰው ማየት ያስፈራት፤ ቃላት አውጥቶ መናገርም ይከብዳት እንደነበር ታስታውሳለች።• ሃምሳ በመቶ የሚኒስትሮች ሹመት ለሴቶች ""ከባድና እጅግ አሳዛኝ ህይወት አሳልፌአለው"" ትላለች ጊዜውን በማስታወስ። የጉዳቷ መጣን በህይወት እየኖርኩ ነው የማያስብል ቢሆንም ያን ቀን አልፋ ዛሬ ቀና ብላ መራመድ ችላለች። ዛሬ የምትፈልግበት መድረስና ህልሟን መኖር እንደምትችልም በእርግጠኝነት ትናገራለች።ዛሬ ያኔ ተደፍራ የተጠለለችበትና ለተደፈሩ ሴቶች ድጋፍ የሚያደርገው 'የሴቶችና የህፃናት ማረፊያ' ውስጥ ለመሥራት ችላለች።ምንም እንኳ ያን ጊዜ ማስታወስ ቢያማትም ያለፈችበት መንገድ ሴቶች ለፆታዊ ጥቃት እንዳይጋለጡ አስተማሪ ይሆናል የሚል ፅኑ እምነት ስላላት የሆነችውን ትናገራለች።ሊያስተምራት አዲስ አበባ ያመጣት ትልቅ ወንድሟ ፖሊስ ነበር። ያኔ እሷ የ16 ዓመት ታዳጊ ነበረች። የሚኖሩት ወንድሟ በተከራየው ቤት ነበር።""ልጅ ስለነበርኩ ብዙ ነገር አላውቅም፤ መናገርም አልችልም ነበር። ሰው ሳይ ተመሳሳይ ጥቃት ያደርሱብኛል ብዬ ፍራቻ ነበረብኝ"" በማለት የነበረችበትን የሥነ ልቦና ስብራት ታስታውሳለች።ሰው አይቷት ሚስጥሯን የሚያውቅ ይመስላት ስለነበር ትምህርት ቤት መሄድና መመለስ፤ ክፍል ውስጥ መቀመጥም እጅግ ስለከበዳት ትምህርት ቤት መሄድ አቆመች።• ኢንጅነር አይሻ መሃመድ የሃገር መከላከያ ሚኒስትር ሆነው ተሾሙ ወንድሟ ለአምስት ዓመታት አብረው ሲኖሩ ደፍሯታል። በዚህ ጊዜ ውስጥ ሦስት ጊዜም ፅንስ እንድታቋርጥም እንዳደረጋት ትገልፃለች።ልጅነትና የሥነ ልቦና ቀውስ እንዲሁም የወንደሟ ማስፈራራት ለማንም ምንም ትንፍስ ሳትል እንድትቆይ አድርጓት ነበር። ይኖሩ ከነበሩበት ቤት ለቅቀው ሌላ የኪራይ ቤት የገቡበት አጋጣሚ ግን ጉዳቷን አውጥቶ ለመናገር እድል ሰጣት።በአጭር ጊዜ ውስጥ ሁኔታዋን ያስተዋሉት አዲሷ የቤት አከራያቸው አንድ ቀን ""ለምንድነው ሰው የማትቀርቢው? ዘመዱ ነሽ ወይ?"" ሲሉ ድንገት ጠየቋት።ሁለቱም ጥያቄዎች ለእሷ እጅግ ከባድ ነበሩ። ከምትኖርበት ስቃይ መውጣት ትሻ ነበርና አለባብሶ እንደነገሩ መልስ መስጠት አልፈለገችም። በሌላ በኩል እውነቱን መናገርም መከራ ሆነባት። እንደምንም ከራሷ ጋር ታግላ የሆነችውን ለአከራይዋ ተናገረች። በነገሩ በጣም የደነገጡት አከራይ ይዘዋት በአቅራቢያ ወደሚገኝ ፖሊስ ጣቢያ ለመሄድ ምንም አላመነቱም።ከፖሊስ ጣቢያ በኋላ ነበር የተደፈሩ ሴቶችን ወደሚያስጠልለውና የሕግ አገልግሎት ድጋፍ ወደሚያደርገው የሴቶች ማረፊያ ልማት ማኅበር የተወሰደችው።


Image copyright
Zelalem Abera (AWSAD)


አጭር የምስል መግለጫ

                    ከሰልጣኝ ሴቶች መካከል አንዷ
                

""ቤተሰብ በእኔ ፈረደ""ነገሩ ወደ ሕግ ከሄደ በኋላ ጉዳዩን የሰሙ ቤተሰቦቿ 'እሱ እንዲህ አያደርግም፤ ልጅ ስለሆነች ነው እንዲህ ያለ ነገር የምታወራው' በማለት በፍፁም ሊያምኗት አልቻሉም። በተለይም ትልቅ እህቷ ካለማመን አልፋ የወንድማቸውን ስም ለማጥፋት 'ያልሆነውን ሆነ እያለሽ ነው' በሚል ብዙ ሞግታታለች ዝታባታለችም።""ከእናቴ ውጪ ቤተሰብ ሁሉ እንደ ቆሻሻ ተፀየፈኝ"" በማለት ተበዳይ ሆና እንዴት የበዳይ እዳ ተሸካሚ እንደተደረገች ትናገራለች።በሌላ በኩል ፖሊስ ጣቢያ በሄደችበት ወቅት ያየችው አቀባበል እንደሷ ያሉ የተደፈሩ ሴቶች ይብስ ፈርተው እንዳይናገሩ የሚያደርግ እንደነበር ታስታውሳለች።ሃዘኔታ በሌለው አንደበት 'ነይ እዚህ ጋር'  'እዛጋ'  'እስከዛሬ ምን ትሰሪ ነበር?' ተብላለች።• የተነጠቀ ልጅነት  ይህ የእሷ ብቻ ሳይሆን የብዙ ሴቶች አስከፊ እጣ ነው። በማህበረሰቡ እንዲህ ስላደረግሽ ነው፣ እንደዛ ባታደርጊ ኖሮ በሚሉ የምክንያት ድርደራዎች ለመደፈራቸው ራሳቸው ጥፋተኛ ተደርገው አንገታቸውን እንዲደፉ የተደረጉ ሴቶችን ቤት ይቁጠራቸው።በቀድሞ መጠለያዋ በዛሬው የሥራ ቦታዋ በወንድም፣ በአባት፣ በአያቶቻቸውም ጭምር የተደፈሩና የወለዱ ሴቶችም ጭምር አጋጥመዋታል። ሁሉም በቤተሰባቸውና በማኅበረሰባቸው ለመደፈራቸው ጥፋተኛ የተደረጉና የተወገዙ መሆናቸውን ትናገራለች።""እኔ ስለ ሕግ ብዙ አላውቅም፤ ግን ካለፍኩበትና ካየሁት በሕግ በኩል ያለው ነገርም ደስ አይልም።""በተለያዩ ምክንያቶች ደፋሪዎች ነፃ ሆነው የመሄድ እድል ያገኛሉ። በተመሳሳይ በእሷ ጉዳይም ክስ ተመስርቶ የነበረ ቢሆንም ክሱ የትም ሳይደርስ፤ ወንድሟም ሳይጠየቅ መቅረቱን ትናገራለች።""ህመሜን ተቋቁሜ ችሎት ላይ ብቆምም መጨረሻው አላማረም። እዚህ ላይ ብዙ ማለት አልፈልግም"" ትላለች።""ለመረዳት ፍቃደኛ መሆን አለብን""ባደረገችው ተደጋጋሚ የፅንስ ማቋረጥ የማህፀን ጉዳት ደርሶባት ለረዥም ጊዜ ህክምና ስትከታተል ቆይታለች። በዚሁ ምክንያት ዛሬም ከባድ የወገብ ህመም ስላለባት ለቃለ መጠይቅ ባገኘናት ወቅትም በሃኪም የታዘዘ የወገብ መደገፊያ ቀበቶ አድርጋ ነበር።ይህ ሁሉ ቢሆንም ግን ""በጣም የተጎዳሁት በሥነ ልቦና ነው። በተለይም የቤተሰቦቼ ነገር በእጅጉ ጎድቶኛል ዛሬም አልወጣልኝም"" ትላለች።ወደ ማረፊያው ከገባች በኋላም ምግብ መብላት፣ ሰው እንዲቀርባትና እንዲያናግራትም አትፈልግም ነበር። ፍላጎቷ አንድና አንድ ነበር። ይቺን ዓለም ለመተው ራሷን ለማጥፋትም ሞክራ ነበር። በመጨረሻ ከዚህ ያወጣት የተደረገላት የሥነ ልቦና ድጋፍ እንደሆነ ትናገራለች።• ሴቶች ዝቅ ብለው እንዲኖሩ የሚያስተምረው ትምህርት ቤትደህና ሆና ወደ ራሷ ከተመለሰች በኋላ ደግሞ የተለያዩ የሙያ ስልጠናዎችን ወስዳለች። የሴቶች ማረፊያ ልማት ማኅበር ከሙያ ስልጠና በተጨማሪ ለተደፈሩ ሴቶች ራሳቸውን ከጥቃት መከላከል ይችሉ ዘንድ የቴኳንዶ ስልጠና የሚሰጥ ሲሆን እሷም ይህን ስልጠና ወስዳለች።ሰዎች በጣም ሲጎዱ ብዙ ነገር አይፈልጉም። ምንም ነገር መስማትም መረዳትም ላይፈልጉ ይችላሉ። ""ቢሆንም ግን ሰውን መርዳት የሚፈልጉ ብዙ ሰዎች ስላሉ መጀመሪያ እኛ ለመረዳትና ወደፊት ለመራመድ ፍቃደኛ መሆን አለብን"" ትላለች።ካጋጠማት አካላዊና ሥነ ልቦናዊ ጥቃትና ሰቆቃ ለመውጣትና ከባዱን ቀን ለማለፍ ብርታት ያገኘችው ከእራሷ ነበር። ""ራሴን ማመኔ፣ የተበላሸ ህይወቴን ማስተካክል እንደምችል ማመኔ ረድቶኛል"" ትላለች።ባይናገሩም ከእሷ የበለጠ ከባድ ነገር ያሳለፉ ሴቶች ይኖራሉ ብላ ታስባለች። ማህበረሰቡ የእንደዚህ ያሉ ሴቶችን ታሪክ ሰምቶ መጠቋቆሚያ እያደረገ እንደገና ቁስላቸውን ባያደማ በታሪካቸው ብዙዎች እንዲማሩና የተሰበሩትም ቀና እንዲሉ ማድረግ ይቻል ነበር የሚል እምነት አላት።""ሻርፕ ጠምጥመው ስብር ብለው የሚሄዱ ሴቶች ሳይ ሁሌም የእኔ ታሪክ ይመስለኛል"" የምትለው ወጣቷ በእንደዚህ ያለ አጋጣሚ ለምታገኛቸው ሴቶች ምንም ባታደርግላቸው እንኳ ገፍታ እንደምታናግራቸውና እንደምትሰማቸው ትናገራለች።ማኅበረሰቡ የሴቶች ጉዳይ ግድ እንደሚለው ከተማረና ካመነ በብዙ መልኩ እንደ እሷ የተደፈሩ ሴቶችን ሊያግዝ የሚችልበት መንገድ እንዳለ ታምናለች። ከሁሉም በላይ ደግሞ በዚህ ጥቃትን መከላከልም እንደሚቻል ይሰማታል።• በአለም ላይ በየቀኑ 137 ሴቶች በህይወት አጋሮቻቸውና በቤተሰቦቻቸው ይገደላሉ ህፃናትም ይሁኑ ታዳጊዎች ያሉት ቤተሰብ በሉ፣ ጠጡ፣ ለበሱ እና ትምህርት ቤት ሄደው መጡ፤ ከሚለው ባሻገር ቤት ውስጥም ሆነ ውጪ ልጆቹ ላይ ጥቃት ሊፈፀም እንደሚችል ማወቅ አለበት። ይህም ልጆችን ለመጠበቅ ያስችላል ትላለች።""ማን ይፈልገኛል?""የቀድሞው ፆታዊ ጥቃት ተከላካይ ማኅበር የአሁኑ የሴቶች ማረፊያ ልማት ማህበር በደረሰባቸው ጥቃት የተጎዱ፣ የተሰበሩና 'ማን ይፈልገኛል?' ብለው ራሳቸውን ማጥፋት የፈለጉ በርካታ ሴቶችን ለመደገፍ ጥረት ያደርጋል። ለተደፈሩ ሴቶች የሕግ ድጋፍና የሙያ ስልጠና በመስጠት ከ15 ዓመታት በላይ አስቆጥሯል።የድርጅቱ መስራች ወ/ሮ ማርያ ሙኒር ማን ይፈልገናል? በሚል ራሳቸውን ለማጥፋት ሞክረው የነበሩ ሴቶች ከፍተኛ ትምህርታቸውን ተከታትለው ህይወታቸው ተቀይሮ ማየት ለሳቸው ትልቅ ነገር እንደሆነ በየጊዜው ምሳሌ የሚሆኑ ሴቶችን ታሪክ ለሚያወጣው 'ተምሳሌት ገፅ' ተናግረዋል።ማኅበሩ በአዲስ አበባ፣ በደሴና በሌሎች ቅርንጫፎቹ እያገለገሉ የሚገኙ ኢንጅነሪንግ፣ ማኔጅመንትና ሌላ ሌላም ያጠኑ ወጣት ሴቶችን አቅፏል። ታሪኳን የነገረችን ወጣትም አዲስ አበባ ውስጥ በሙያ አሰልጣኝነትና በሃላፊነት እያገለገለች ነው።
",https://www.bbc.com/amharic/47250956
5,"ቦይንግ ""ችግሩ ተፈቷል"" እያለ ነው",28 ማርች 2019,"




   አጣብቂኝ ውስጥ የገባው አውሮፕላን አምራቹ ቦይንግ ችግሩን ፈትቼዋለሁ እያለ ነው። እጅግ ዘመናዊ ከሚባሉት የቦይንግ 737 ማክስ ስሪቶች ጋር በተያያዘ ኩባንያው ላለፉት ወራት የሚይዝ የሚጨብጠው ጠፍቶት ሰንብቷል።በተለይም የኢንዶኒዢያው ላየን አየር መንገድ አውሮፕላን በተከሰከሰ በአምስተኛ ወሩ የኢትዯጵያ አየር መንገዱ አደጋ ሲደገም በዓለም አቀፍ ደረጃ ያሉ አየር መንገዶች የ737 ማክስ ስሪቶችን ላለማብረር ወስነው ነበር። ይህም በቦይንግ ላይ የቢሊዮን ዶላሮች ኪሳራን ማድረሱ ሲነገር ቆይቷል።ዋናው የችግሩ ምንጭ እንደሆነ የሚጠረጠረውን ""ኤምካስ"" የተሰኘውን የመቆጣጠሪያ ሲስተም ቀይሬያለሁ ብሏል ቦይንግ። ያም ሆኖ እንዳይበሩ የተደረጉት የብዙ አገራት የማክስ ስሪቶች በቅርቡ ወደ ሥራ ይመለሳሉ የሚል ግምት የለም።• አቶ ተወልደ አየር መንገዶች ሁሉ ለጊዜው ቦይንግ 737-8 ማክስን እንዳይጠቀሙ ጠየቁ• በእርግጥ የአብራሪዎቹ ስልጠና ከአደጋው ጋር ይያያዛል? ይህም የሆነው ቢያንስ የኢትዮጵያ አየር መንገድ የተከሰከሰበትን ምክንያት ቁልጭ አድርጎ የሚያሳይ የምርመራ ውጤት ስለሚጠበቅ ነው።ኤምካስ የተባለውን ሲስተም አድሻለሁ የሚለው ቦይንግ አሁን አውሮፕላኖቹ ተመሳሳይ ችግር ውስጥ ቢገቡ ማስጠንቀቂያ የሚልክ ዘዴን ቀይሻለሁ ይላል። ይህ ዘዴ ቀደም ሲል እንደ አማራጭ የነበረ እንጂ አስገዳጅና መደበኛ ሲስተም ሆኖ ከቦይንግ የቀረበበት ሁኔታ ጨርሶ እንዳልነበረ የአቪየሽን ባለሞያዎች ይናገራሉ።ይህ አሁን ተሻሽሎ ይገጠማል የሚባለው የቅድመ ጥንቃቄ ሰጪ ሲስተም በኢንዶኒዢያውም ኾነ በኢትዯጵያው አየር መንገድ ላይ ያልነበረ ነው። ይህ ሲስተም መገጠሙ አውሮፕላኑ የሚቃረኑ ምልክቶችን ሲሰጥ ለፓይለቶቹ ጥቆማን ይሰጣል ተብሏል።ቦይንግ ለደንበኞቹ ይህን ሲስተም የምገጥምላችሁ በነጻ ነው፤ አንዳችም ክፍያ አልጠይቃችሁም ብሏቸዋል።ተሻሻለ የተባለው ሶፍትዌር ምንድነው?ኤምካስ (ማኑቨሪንግ ካራክተርስቲክስ ኦግመንቴሽን ሲስተም) ለሚለው ምህጻረ ቃል ነው። ይህ ሲስተም አውሮፕላኑን የሞተሩ ክብደትና የተቀመጠበትን ቦታ ምክንያት አድርጎ እንዳይቆምና እንዳያጋድል ያደርገዋል። ይህም አውሮፕላኑ ሽቅብ በሚወጣ ጊዜ የሚያሳየውን ዝማሜ ተከትሎ ሚዛኑን እንዲያስጠብቀው ለማድረግ የተሠራ ነበር።ነገር ግን የኢንዶኒዢያው ላየን አውሮፕላን ምርመራ ውጤት እንዳመላከተው ይህ ሴንሰር አውሮፕላኑ በአፍጢሙ እንዲደፋ የሚያደርግበት ሁኔታ አለ። ይህም የሚሆነው ሚዛኑን ለመጠበቅ የሚልከው መልዕክት (ሲግናል) እርስበርሱ የሚጣረስ በመሆኑ ነው። • ኢትዮጵያ አየር መንገድ ዛሬም ስኬታማ ነውይህም ከአብራሪዎቹ ቁጥጥር ውጭ የሚሆን ነገር ነው። የተከሰከሰው የኢንዶኒዢያ አየር መንገድ ከ20 ጊዜ በላይ የአውሮፕላኑ አፍንጫ ቁልቁል እንዲያዘምና እንዲምዘገዘግ አድርጎታል።አሁን ቦይንግ አድሼዋለሁ የሚለው ሶፍትዌር  በአውሮፕላኑ አፍንጫ የምትገኘው ሴንሰር እርስበርሱ የሚጣረስ ምልእክት ካስተላለፈ ኤምካስ የተሰኘውን መቆጣጠሪያ ልክ እንደ ኤሌክትሪክ ባልቦላ ራሱን በራሱ እንዲያጠፋ የሚያደርግ ነው።


Image copyright
BOEING

 ተቆጣጣሪው ባለሥልጣን ሊከሰስ ይችላል?የአሜሪካ የአቪየሽን ቁጥጥር ባለሥልጣን ከአምስት ወራት በፊት በተከሰከሰው የኢንዶኒዢያ አውሮፕላንና በኢትዯጵያው አደጋ ምስስሎሽ እንዳለ አምኗል። ባለፈው ረቡዕ በአሜሪካ የሴኔት ቅሬታ ሰሚ ኮሚቴ ለጥያቄ የቀረቡት የአሜሪካ የአቪየሽን ቁጥጥር ባለሥልጣን ተጠባባቂ ኃላፊ ዳንኤል ኤልወል መሥሪያ ቤታቸው በሕግ የተሰጠውን ሥልጣን ለአውሮፕላን አምራቹ ቦይንግ አሳልፎ የሰጠበትን ሁኔታ በተመለከተ ማብራሪያ እንዲሰጡ ሸንጎ አቅርቧቸዋል።ቦይንግ ያመረታቸው ማክስ ዘመነኛ አውሮፕላኖች እንዲህ ዓይነት መሠረታዊ የምሕንድስና ሕጸጽ እያለባቸው እንዴት በተቆጣጣሪ መሥሪያ ቤቱ የይለፍ ፍቃድ አገኙ የሚለው ዓለምን እያነጋገረ ቆይቷል።አንዳንድ የምርመራ ዘገባዎች እንዳመለከቱት ተቆጣጣሪ መሥሪያ ቤቱ ባለበት የበጀትና የባለሞያ እጥረት ምክንያት የአምራቹን ቦይንግ መሐንዲሶች ራሳቸው አውሮፕላኑን ፈትሸው እንዲያረጋግጡለት በከፊል ኃላፊነቱን አሳልፎ ሰጥቷቸው ነበር።ሴናተር ሪቻርድ ብሉሜንተል ይህንን ዝርክርክ አሠራር ""ቀበሮ የአውራዶሮ ማደሪያ ቆጥ እንዲጠብቅ"" ከማድረግ የማይተናነስ ሲሉ የሰላ ትቸት ሰንዝረውበታል።• ለ60 ዓመታት የዘለቀው የኢትዮጵያ አየር መንገድና የቦይንግ ግንኙነትከዚህም ባሻገር የኢትዮጵያው አደጋ ከደረሰ በኋላ በርካታ ዓለም አቀፍ አየር መንገዶች እርምጃ ሲወስዱ የአሜሪካ የአቪየሽን ቁጥጥር ባለሥልጣን ግን የማክስ አውሮፕላኖችን እንዳይበሩ ውሳኔ ለማስተላለፍ ዘገምተኛ ሆኗል በሚል ከሴናተሮች ተጨማሪ ወቀሳ ቀርቦበታል።የባለሥልጣኑ ተጠባባቂ ኃላፊ ግን ለሴናተሮች ትቸት እጅ አልሰጡም። ""በኤምካስ ሶፍትዌር ላይ እምነት አለኝ። አብራሪዎችም ቢሆን አውሮፕላኑ ድንገት በአፍንጫው ሲደፋ ያንን ለመቀልበስ የሚያስችል በቂ ስልጠና ወስደዋል"" ሲሉ ፍርጥም ብለው ለሸንጎው ምላሽ ሰጥተዋል።""እንዲያ የሚሉ ከሆነ ታዲያ የኢንዶኒዢያው አውሮፕላን በአንድ ደቂቃዎች ውስጥ 21 ጊዜ በአፍንጫው ሲደፋ ፓይለቱ ለምን ዝም አለ?"" ሲባሉ "" በጉዳዩ ዙርያ ለጊዜው በቂ ምላሽ የለኝም። መረጃ ይዤ እመለሳለሁ"" ብለዋል።በቀጣይነት ምን ይጠበቃል?ቦይንግ አድሼዋለሁ፣ በነጻ ትወስዱታላችሁ ያለውን ሶፍትዌር በሚቀጥለው ሳምንት መጨረሻ ለአሜሪካ ፌዴራል የአቪየሽን ቁጥጥር ባለሥልጣን ያስረክባል።• ቻይና በቦይንግ 737 ማክስ 8 የሚደረጉ በረራዎችን አገደችነገር ግን አዲሱ ሶፍትዌር ተቀባይነት እንዲያገኝ አውሮፕላኑ ሲስተሙ ላይ ተጭኖ፣ ስለ አፈጻጸሙ ፍተሻና ግብረ መልስ ከተገኘ በኋላ ፓይለቶች እንዲሰለጥኑበት ይደረጋል። ይህን ሁሉ ሂደት ካለፈ በኋላ ነው አውሮፕላኖቹ እንዲበሩ ""የይብረሩ ሰርተፍኬት"" ሊያገኙ የሚችሉት።አሁን ምርመራ ላይ ተሳትፎ እያደረጉ ያሉት የአሜሪካ የብሔራዊ ተራንስፖርት ደኅንነት ቦርድ፣ የፈረንሳይ የአቪየሼን ምርመራ ባለሥልጣን እና የኢትዮጵያ ትራንስፖርት ባለሥልጣን በዚህ ሳምንት መጨረሻ የመጀመርያ ዙር የምርመራ ውጤታቸውን ያሰማሉ ተብሎ ይጠበቃል።
",https://www.bbc.com/amharic/news-47729863
6,የወንድ የእርግዝና መከላከያ፤ ለምን እስካሁን ዘገየ?,28 ማርች 2019,"



Image copyright
Getty Images

የወንዶች የእርግዝና መከላከያ የመጀመሪያ የሙከራ ሂደቱን ማለፉን ባለሙያዎች ተናገሩ። በየቀኑ የሚወሰደው የመከላከያ አይነት ወንዶች የዘር ፈሳሽ እንዳያመነጩ የሚያደርግ ነው።ይህም አሁን ላይ ጥቅም ላይ እየዋሉ ካሉት ኮንዶምና ቫዝክቶሚ በተጨማሪ ሌላ አማራጭ ነው ተብሏል። ነገር ግን ሃኪሞች እንደሚሉት ምርቱን በተሟላ ሁኔታ አጠናቅቆ ለገበያ ለማቅረብ ምናልባትም አስርት ዓመታትን ሊጠይቅ ይችላል።ለምን እስካሁን አልነበረም?የሴቶች የእርግዝና መከላከያ የተጀመረው ከ50 ዓመታት በፊት በሀገረ እንግሊዝ ነበር። ምነው ታዲያ የወንዶችን የእርግዝና መከላከያ ለመስራት ለምን ይህን ያህል ጊዜ ወሰደ? የሚለው ዋናው ጥያቄ ነው።አንዳንዶቹ ይህ ያልሆነው ምናልባትም ወንዶች ስለማይፈልጉ ነው የሚሉ ቢኖሩም በሌላ በኩል ደግሞ ስለጉዳዩ የተጠየቁ ወንዶች ቢኖር ኖሮ መከላከያውን እንጠቀም ነበር ብለዋል። • ለወሲብ ትክክለኛው ዕድሜ የቱ ነው?  • በርካቶች ከምጥ ይልቅ በቀዶ ህክምና መውለድን እየመረጡ ነውሌላኛው ነገር ደግሞ ሴቶች ራሳቸው ወንድ የእርግዝና መከላከያ ወስጃለሁ ቢላቸው ያምኑ ይሆን? ወይ የሚለውም ነው። ሩስኪን ዪኒቨርሲቲ በ2011 እንግሊዝ ውስጥ ባደረገው ጥናት መሰረት ከ134 ሴቶች 70 የሚሆኑት ወንድ የፍቅር ጓደኞቻቸው የእርግዝና መከላከያ መውሰዳቸውን ይዘነጋሉ ብለው ይሰጋሉ። የወንዶችን የእርግዝና መከላከያ በወሲባዊ ግንኙነት ላይ አሉታዊ ተፅእኖ እንዳይኖረው መጠንቀቅ ያስፈልግ ስለነበር ነው ጉዳዩ ጊዜ የወሰደው የሚል አስተያየት የሰነዘሩም አሉ።የወንድ የዘር ፈሳሽ ማመንጨትን በተመለከተመካን ያልሆነ ወንድ በሆርሞኖች አማካኝነት እየታገዘ በተከታታይ የዘር ፈሳሽ ያመነጫል። የእርግዝና መከላከያ ይህን ሂደት ሊያዛባ ይችላል ውይ? የሚል ጥያቄ ተነስቶ ነበር።ተመራማሪዎች እንደሚሉት ግን አሁን በኤልኤ ባዮሜድ እና በዋሽንግተን ዩኒቨርሲቲዎች የተደረገው ጥናት ውጤታማ ነው። በ40 ወንዶች ላይ የመጀመሪያ ሙከራ ተደርጎ ያለችግር ውጤታማ መሆኑን ኒውኦርሊንስ ውስጥ በተካሄደው ውይይት ላይ ተገልጿል።• «የወሊድ መቆጣጠሪያን ወዲያ በሉት»፦ ፕሬዚዳንት ማጉፉሊ ከሙከራው በኋላ የተወሰኑ የጎንዮሽ ጉዳቶች ተገኝተዋል። የእርግዝና መከላከያን ከወሰዱት ወንዶች መካከል አምስቱ የወሲብ አቅማቸው ቀንሷል፤ ሁለቱ ደግሞ የብልት መቆም ችግር አጋጥሟቸዋል። በአጠቃላይ ግን የወሲብ ተነሳሽነት ላይ ችግር አልተገኘም። የጥናቱ መሪ ክሪስቲና ዋንግና ጓደኞቿ ""ሙከራችን የሚያሳየው ሁለቱን ሆርሞኖች አንድ ሥራ ላይ እንዲተባበሩ ማድረግን ነው። የዘር ፈሳሽን ማመንጨት ይቀንሳል፤ በአንጻሩ ለወሲብ ያለው ተነሳሽነት እንዳለ ይቀጥላል"" ብለዋል።የስሜት መዘበራረቅን በተመለከተሌሎች ሳይንቲስቶች በየወሩ የሚወሰድ የእርግዝና መከላከያ በማዘጋጀት ላይ ነበሩ። ነገር ግን የመጀመሪያውን ዙር ካጠናቀቁ በኋላ ሁለተኛውን ሙከራ አቁመዋል። ምክንያታቸው ደግሞ የስሜት መዘበራረቅና ድብርትን ያመጣል የሚል ነው። በጥናታቸውም የዘር ፈሳሽን እንቅስቃሴ የሚገድብ ምናልባትም ከወንድ ብልት እንዳይወጣም ሊያደርግ ይችላል ብለዋል። እናም ቫዛልጀል (vasalgel) የተሰኘ በሁለቱ የወንድ የዘር ፍሬዎች የሚወጋና የዘር ፈሳሽን ከግራና ቀኝ ፍሬዎች ወደ ብልት የሚወስድ ህክምና ተጀምሯል። ነገር ግን እስካሁን ትግበራው በእንስሳት ላይ ብቻ የተገደበ ቢሆንም ውጤታማ በመሆኑ ተመራማሪዎች ሰው ላይ ለመጀመር ተዘጋጅተዋል።የገበያ ሁኔታን በተመለከተፕሮፌሰር ሪቻርድ አንደርሰን ይህን ምርምር በእንግሊዝ ከሚያደርጉት መካከል አንዱ ናቸው።እሳቸው እንደሚሉት ፋርማሲዎች ይህን የእርግዝና መከላከያ ዘዴ ለመሸጥ ፍላጎታቸው አነስተኛ ነው ምክንያታቸው ደግሞ ወንዶችና ሴት ጓደኞቻቸው በዚህ ጉዳይ ላይ እምነት የላቸውም ሚል ነው።""ያለውን የገበያ ሁኔታ በደንብ ለማሳመን የተደረገ ጥረት ያለ አይመስለኝም"" ይላሉ ፕሮፌሰሩ።ፕሮፌሰሩ እንደሚሉት ተመራማሪዎቹ በእርዳታና በምርምር በጀት ላይ የተንጠለጠለ ሥራ ነው የሚሰሩት። ምክንያቱም በዘርፉ ያለው የኢንቨስትመንት ተሳትፎ አነስተኛ በመሆኑ ነው። • ሞባይል ለኢትዮጵያ እናቶችና ህፃናት ጤና በሼፊልድ ዩኒቨርሲቲ የአንድሮሎጂ ፕሮፌሰር የሆኑት አለን ፒሴይ ""እስካሁን የወንዶች የእርግዝና መከላከያ በደንብ አልተሰራበትም ስለዚህ አዳዲስ ሥራዎችን መስራት ይኖርብናል"" ብለዋል።ቁልፉ ጥያቄ ፋርማሲዎች በበቂ ሁኔታ ያከፋፍሉታል ወይ? የሚለው ነው ይላሉ ፕሮፌሰሩ። እሳቸው እንደሚሉት እስካሁን ፋርማሲዎች ለዚህ ጉዳይ ፍላጎት አያሳዩም ፤ ትኩረታቸውም ለቢዝነሳቸው ነው።
",https://www.bbc.com/amharic/news-47729876
7,በሕዝብ ቆጠራው መራዘም የትግራይ ክልል ቅሬታና የኮሚሽኑ ምላሽ,28 ማርች 2019,"



Image copyright
Getty Images

የሕዝብና ቤት ቆጠራ ኮሚሽን በሃገሪቱ መፈናቀልና ግጭቶች መኖራቸው እንዲሁም ቆጣሪዎችን በመልመል ረገድ በሚጠበቀው ደረጃ በቂ ዝግጅት አልተደረገም በሚሉና ሌሎች ምክንያቶች ላልተወሰነ ጊዜ እንዲራዘም የውሳኔ ሃሳብ ከሳምንት በፊት ማሳለፉ የሚታወስ ነው።ይህንኑ ተከትሎ በዚህ ሳምንት የትግራይ ክልል መንግሥት የሕዝብና ቤት ቆጠራው ላልተወሰነ ጊዜ መራዘሙ ተገቢ አይደለም ሲል ምክንያቶቹን በመጥቀስ መግለጫ ሰጥቷል። የትግራይ ክልል መንግሥት ካነሳቸው ምክንያቶች አንዱ ""ጉዳዩ በምክክር ላይ ያለ እንጂ ውሳኔ የተላለፈበት አለመሆኑ ነው"" ሲሉ የክልሉ ምክትል ርዕሰ መስተዳደር ዶክተር አብራሃም ተከስተ ለቢቢሲ ተናግረዋል።• አምስት ነጥቦች ስለቀጣዩ የሕዝብ እና ቤት ቆጠራ''መጋቢት ዘጠኝ ላይ ነው አስአኳይ ስብሰባ የተጠራው። በመሃል በነበሩት ጊዜያት አዲስ የተከሰተ ነገር የለም። አብዛኞቹ ክልሎችም በተቀሩት ጊዜያት የቆጠራ ዝግጅቱን አጠናቀው ቆጠራ ማካሄድ እንደሚቻል ነው ሃሳብ ያቀረቡት፤ ስለዚህ የግልጽነት ችግር አለ'' ብለዋል።""የሕዝብ ቆጠራውን ወደሌላ ጊዜ ለማስተላለፍ የውሳኔው ሃሳብ የተላለፈው በቆጠራ ኮሚሽኑ እንጂ በሕዝብ ተወካዮችና በፌደሬሽን ምክር ቤቶች ውሳኔ አላገኘም"" የሚሉት የብሔራዊ ስታትስቲክስ ኤጀንሲ ዋና ዳይሬክተርና የሕዝብ ቆጠራ ኮሚሽን ዋና ጸሃፊ አቶ ቢራቱ ይገዙ፤ ""ኮሚሽኑ ለብቻው ያስተላለፈው ውሳኔ አይደለም"" በማለት ይከራከራሉ።እሳቸው እንደሚሉት የክልሎች ተወካዮች የሆኑ ከፍተኛ ኃላፊዎችና የፌደራል ከፍተኛ አመራሮች ባሉበት ውይይት ስለተደረገ፤ ከተገለጹት ምክንያቶች ውጪ ሌላ ሰበብ የለም።• ኢትዮጵያዊያን ቶሎ አያረጁም?   • በአንድ ቦታ የተሰበሰቡ ሰዎችን ቁጥር እንዴት ማወቅ ይቻላል?የሕዝብና ቤት ቆጠራው እንዲራዘም የውሳኔ ሃሳብ የቀረበው ከሳምንት በፊት እንደመሆኑ፤ በተደጋጋሚ መረዘሙ ተአማኒነትን አያሳጣም ወይ ለሚለው ጥያቄ አቶ ቢራቱ መልስ ሲሰጡ ''በችግር ውስጥ ተሁኖ ሲሰራ ነበር፤ ትክክለኛ ቆጠራ ተካሂዷል ወይ የሚል ጥያቄ ሊቀርብበት የሚችለው፤ ነገር ግን ችግሮች ከተቀረፉ በኋላ ቆጠራን ማካሄድ ተአማኒነቱን ይጨምራል እንጂ አይቀንስም'' ብለዋል።አቶ ቢራቱ ይህንን ይበሉ እንጂ የትግራይ ክልል ምክትል ርዕሰ መስተዳድሩ ""ቆጠራው መራዘሙ በሕገ መንግሥቱ ላይ ያሉ ድንጋጌዎችንም የጣሰ ነው"" ብለዋል።''በየአስር ዓመቱ ቆጠራው እንዲካሄድ ነው ሕገ መንግሥቱ የሚደነግገው። ስለዚህ መንግሥት ሥራውን ስላልሰራ ቆጠራው ይተላለፍ ብሎ መወሰን የሕገ መንግሥቱ ድንጋጌ እንዲከበር ያለውን ቁርጠኝነት በተመለከተ ችግር እንዳለ ነው የሚያሳየው።'' ሲሉም ያክላሉ ዶ/ር አብርሃ ተከስተ። አቶ ቢራቱ በበኩላቸው ""የሕገ መንግሥቱን ድንጋጌ አልጣስንም፤ እየሰራን ያለነው ሕጉ በሚፈቅደው መንገድ ነው"" በማለት ያስረዳሉ።''ሕገ መንግሥታችን የህዝብና ቤት ቆጠራው በየአስር ዓመቱ ይካሄዳል ይላል፤ ይሄ በግልጽ የተቀመጠ ነው። ነገር ግን አስቸጋሪ ሁኔታዎች ሲያጋጥሙ ለሚመለከተው አካል ቀርቦ በጉዳዩ ላይ ተወያይቶና ከህግ አንጻር ገምግሞ አቅጣጫ የሚያስቀምጥ ይሆናል'' በማለት የአሰራር ሂደቱን ያብራራሉ።


Image copyright
Anadolu Agency

ለቆጠራው ቅድመ ዝግጅት ክልሉ ወጪ በማውጣቱ የማራዘም ውሳኔው ተገቢ ላለመሆኑ ምክትል ርዕሰ መስተዳድሩ ዶክተር አብርሃም ያነሱት ሌላኛው ምክንያት ነው።""ለቅድመ ዝግጅቱ ብዙ ወጪ ስለተደረገበትና መተላለፉ ደግሞ ኪሳራ ስላስከተለ በቀጣይ ቆጠራው ሲካሄድ ክልሉ ላልተፈለገ ወጪ ይዳረጋል"" በማለት ምክንያታቸውን አስቀምጠዋል። ከዚህ አንጻር ኃላፊነት የሚወስድ አካልና ተጠያቂነትም መኖር አለበት ብለዋል ምክትል ርዕሰ መስተዳድሩ።  • ጌዲዮ በዐቢይ ጉብኝት ማግስትከዚህ ጋር በተያያዘ አቶ ቢራቱ ምላሽ ሲሰጡ ምንም እንኳን አንዳንድ የልማት ድርጅቶ የቆጠራውን ወጪ የሚሸፍኑ ቢሆንም እስካሁን በነበሩትም ሆነ አሁን ወጪውን የሚሸፍነው የፌደራል መንግሥት ስለሆነ የክልሎች ወጪ እምብዛም ነው ይላሉ። ''60 በመቶ በመንግሥት ቀሪው 40 በመቶ ደግሞ በልማት አጋሮች የሚሸፈን ነው ብለን ነበር የተነሳነው፤ ነገር ግን አሁን ባለው ሁኔታ ወጪውን እየሸፈነ ያለው የፌደራል መንግሥት ነው። ከዚህ ውጪ ክልሎች ምናልባት ወደታች ማህበረሰቡ ጋር ወርደው የማስረዳትና የመቀስቀስ ሥራ ስለሚሰሩ ወጪ ሊያወጡ ይችላሉ ግን ብዙ አይደለም'' ይላሉ የኮሚሽኑ ዋና ፀሐፊ አቶ ቢራቱ።  • ሰማይ ላይ ወልዳ አሥመራ የምትታረሰው ኢትዮጵያዊትከዓመት በፊት ሊካሄድ ቀጠሮ ተይዞለት የነበረው የሕዝብና ቤቶች ቆጠራ በተወሰኑ ክልሎች በነበረ የፀጥታ ችግር መራዘሙ የሚታወስ ነው፡፡ይሁንና የፀጥታ ችግሮቹ ተቀርፈው በዚህ ዓመት እንደሚካሄድ ተጠብቆ የነበረና ሰፊ ቅድመ ዝግጅት የተደረገ ቢሆንም የሕዝብና ቤት ቆጠራው በድጋሚ ላልተወሰነ ጊዜ ተራዝሟል። 
",https://www.bbc.com/amharic/news-47731453
8,ለመጀመሪያ ጊዜ ከኤች አይቪ በሽተኛ ኩላሊት ተለገሰ,29 ማርች 2019,"



Image copyright
AFP/GETTY


አጭር የምስል መግለጫ

                    ኒና ማርቲኔዝ [መሀል]
                

በዓለማችን ለመጀመሪያ ጊዜ ከአንድ ኤች አይቪ ኤድስ በሽተኛ ወደ ሌላ የኩላሊት ልገሳ ተደረገ።ቀዶ ጥገናው የተደረገው በአሜሪካ ሜሪላንድ ጆን ሆፕኪንስ ሆስፒታል ሲሆን ሁለቱም ታካሚዎች በመልካም ጤንነት ላይ ይገኛሉ ተብሏል። ""በዓለማችን ኤች አይቪ ያለበት ሰው ኩላሊቱን ሲለግስ ለመጀመሪያ ጊዜ ነው"" በማለት ዶ/ር ዶሪ ሴጄቭ ትናገራለች።ከዚህ በፊት በሚለግሰው ሰው ላይ ኤች አይቪ ከፍተኛ የኩላሊት በሽታ የመፍጠር ዕድል አለው ተብሎ ይታሰብ ነበር።ነገር ግን አዲስ የመጡት መድኃኒቶች በኩላሊት ላይ ጉዳት እንደማያደርሱ ተረጋግጧል።ጆን ሆፕኪንስ የምትሠራው ዶ/ር ክርስቲን ዱራንድ ቀዶ ጥገናው ""ኅብረተሰው ኤች አይቪን የሚያይበትን መንገድ ይፈትናል፤ ከዚም አልፎ መድኃኒቶች እንዲሻሻሉ ያደርጋል"" ብለዋል። ታካሚዎቹ ""በዚህ ልዩ ዕድል በጣም ደስተኛ ናቸው፤ አሁን የረጅም ጊዜ ውጤቱን ነው የምንጠባበቀው"" በማለት ዶ/ር ዱራንድ ጨምረዋል።ቀዶ ጥገናው የተካሄደው ሰኞ ሲሆን ኩላሊት የለገሰችው የ35 ዓመቷ ኒና ማረቲኔዝ ""በጣም ደህና ነኝ"" በማለት ለጋዜጠኞች ተናግራለች።ኩላሊቷን ለመለገስ ያነሳሳት የ""ግሬይስ አናቶሚ"" ተከታታይ ፊልም አንድ ክፍል እንደሆነ ተናግራ በዓይነቱ የመጀመሪያው የሆነውን ቀዶ ጥገና ማድረጓ እንዳስደሰታትም ተናግራለች።""ዶክተሮቹ እኔን እየጠበቁ እንደነበር አውቃለው፤ ይህን የማድረግ ፍላጎት ያለው ማንም ሰው ቢሆን እንደሚቻል አሳይቻለው፤ ስለዚህ ቀጣዩን ሰው ለማየት ጓጉቻለው"" ትላለች ኒና።ኩላሊት የተቀበለው ሰው እራሱን ለመግለፅ ያልፈለገ ቢሆንም ጤናው በመልካም ሁኔታ ላይ እንደሆነ ዶ/ር ዱራንድ ተናግረዋል። በዓለማችን ወደ 37 ሚሊዮን የሚጠጉ ሰዎች ከኤች አይቪ ጋር ይኖራሉ። • ሳይንቲስቱ መንትዮች ኤች አይ ቪ እንዳይዛቸው ዘረ መላቸውን አስተካከለ • ስለኤች አይ ቪ /ኤድስ የሚነገሩ 8 የተሳሳቱ አመለካከቶች
",https://www.bbc.com/amharic/news-47743564
9,አምስት ጉዳዮች ከጠቅላይ ሚኒስትሩ መግለጫ,29 ማርች 2019,"




ኢትዮጵያን በጠቅላይ ሚኒስትርነት የማስተዳደር መንበርን ከተረከቡ አንድ ዓመትን ሊደፍኑ ጥቂት ቀናት የቀራቸው ዐብይ አህመድ (ዶ/ር) በስልጣን ቆይታቸው ሁለተኛ የሆነውን ጋዜጣዊ መግለጫ ትናንት በጽህፈት ቤታቸው ሰጥተዋል።ባለፉት ወራት በተለያዩ የሃገሪቱ ክፍሎች አነጋጋሪ ጉዳዮች በተከሰቱባቸው አጋጣሚዎች በሕዝብ ተወካዮች ምክር ቤት ካልሆነም በተለያዩ ስብሰባዎች ባገኙት አጋጣሚ በሕብረተሰቡ ለሚነሱ የተወሰኑ ጥያቄዎችና ጉዳዮች ውስን መልስና ማብራሪያ ሲሰጡ ቆይተዋል።በዚህም ምክንያት ከተለያዩ ወገኖች ትችት ሲሰነዘርባቸው ቆይቷል። ስለዚህም ይመስላል ለሁለተኛ ጊዜ በጠሩት ጋዜጣዊ ጉባኤ ላይ በርካታ ጉዳዮች ተነስተው ሰዓታት የወሰደ መብራሪያ የሰጡት። በመግለጫው ላይ የትኞቹ ቁልፍ ጉዳዮች ተነሱ? የአዲስ አበባ ባለቤትነት ጉዳይጠቅላይ ሚኒስትር ዐብይ አህመድ ሲጀምሩ አዲስ አበባ የእኛ ናት የሚል ክርክር በስፋት ይነሳል ነገር ግን አዲስ አበባ የሁላችን ናት፤ በመሠረቱ አዲስ አበባ የማን ናት የሚል ጥያቄ በእኛ ደረጃ አንስቶ መወያየት አሳፋሪ ነው ሲሉ ተናግረዋል።አዲስ አበባ የማን ናት? የማን አይደለችም? እያሉ የሚከራከሩ ሰዎች ከጭንቅላታቸው ጀርባ ምን አስቀምጠው ነው የሚነጋገሩት የሚለውን በራሳቸው አውድ መመልከት ያስፈልጋል፤ ያሉት ጠቅላይ ሚኒስትሩ፤ ምን ታስቦ ነው የማናት የሚባለው? አዲስ አበባ የእኔ ናት ስል የአንተ አይደለችም ማለት ከሆነ ስቼያለሁ። የእኔ ሆና የአንተ እንዳልሆነች የምናገር ከሆነ ስህተት ነው፡፡ አዲስ አበባ የሁላችንም ናት።• ዐብይ አሕመድ ለኖቤል ሽልማት ታጭተዋል?የፌደራል ሥርዓቱ ሲዋቀር አዲስ አበባ የኦሮሚያ ክልል ውስጥ ስለምትገኝ የኦሮሚያ አካል የማድረግ ፍላጎት ነበረ፤ በሌላ በኩል ደግሞ የቻርተርድ ፌደራል ከተማ መሆን አለባት ነገር ግን በዙሪያዋ ካለው አካባቢ ጋር ባላት ግንኙነት የተነሳ ክልሉ ልዩ ጥቅም ማግኘት አለበት የሚል በሕገ መንግሥቱ ተቀምጧል። የኢትዮጵያ ፖለቲካ አሁን ባለበት አቅጣጫ በትክክለኛ መንገድ እንዳይሄድ በአልባሌ ጉዳይ ጊዜ እንድናባክን የሚፈልጉ ሰዎች ናቸው ይህንን ሐሳብ የሚያንሸራሽሩት። ለአዲስ አበባ ነዋሪዎች ይህ አጀንዳ ሊሆን አይችልም።አዲስ አበባ የእኛ ናት ስንል መነሻችን ምንድነው? የዛሬ 20 ዓመት በአዲስ አበባ የአሁኑን ያህል ሰው አልነበረም፤ አዲስ አበባ ከፍቶትም ሆነ ተደስቶ የመጣውን ኢትዮጵያዊና የውጭ አገር ዜጎች አቅፋና ተሸክማ ኖራለች። ኦሮሚያ በአዲስ አበባ ያላት ልዩ ጥቅም ሕገ መንግሥታዊ በመሆኑ፣ እንዴት ይተግበር የሚለው ላይ የአዲስ አበባና የኦሮሚያ ክልል አስተዳደሮች በጋራ መምከር አለባቸው። በሕገ መንግሥቱ የተቀመጠው የኦሮሚያ ክልል በአዲስ አበባ ላይ ያለው የልዩ ጥቅም መብት ግን ሊረጋገጥ ይገባል፤ የሚለውን ሀሳብ ኦሮሞ ብቻ ሳይሆን ሁሉም ሰው ሊደግፈው የሚገባ ነው።• የዶክተር ዐብይ አሕመድ ፊልምለኦሮሚያ ክልልም በሕገ መንግሥቱ የተሰጡ መብቶች ሲባሉ አላግባብ ከአዲስ አበባ እድገትና መስፋፋት ጋር ከኢንዱሰትሪዎች መስፋፋት ጋር ተያይዞ የሚወጡ በካይ ፍሳሾች የፊንፊኔ ዙሪያ ልዩ ዞንን የሚጎዱ መሆን የለባቸውም እና የተለያዩ የመሰረተ ልማት ሥራዎችም ተጠቃሚ መሆን ይገባቸዋል በሚል እንጂ አንድ ኦሮሞ አዲስ አበባ ላይ ከሌሎች በተለየ መልኩ መብት አለው ማለት አይደለም ብለዋል። የኦሮሚያ ክልል በሚያቀርበው ግብዓት ልክ ይጠቀም የሚል ሀሳብ ሊነሳ ይገባል። 170 ሺህ ቤተሰቦች በአዲስ አበባ ዙሪያ በሚከናወኑ የተለያዩ የመሰረተ ልማት ግንባታዎች መፈናቀላቸውን የገለጹት ጠቅላይ ሚኒስትሩ እነዚህን ዜጎች መርዳት ያስፈልጋል።መንግሥት ተዳክሟልየፌደራል መንግሥት ተዳክሟል ለማለት መለኪያው መሆን ያለበት ሀገር ስትወረር መመከት ሲያቅተው ዲፕሎማሲያዊ ሥራዎችን በብቃት መስራት አልችል ሲል ነው። አሁን ግን በዚህ መልኩ የሚገለፅ አንዳችም ተግዳሮት አልገጠመንም በክልሎች የሚፈጠሩ ችግሮች ላይ ጣልቃ የማንገባው ክልሎች በራሳቸው መፍታት አለባቸው ብለን ስለምናምን ነው፤ ይህ ደግሞ ተገቢ ነው።ኢህአዴግ ኢህአዴግ የቀድሞ ጥምረቱ አለ፤ ብዙዎች የተለያየን የሚመስላቸው የልዩነት ሀሳቦች ሲኖሩ አራቱ ፓርቲዎች በውስጣዊ ውይይት ብቻ ይገድቡት የነበረው ሂደት ቀርቶ ፓርቲዎቹ የልዩነት አቋማቸውን በአደባባይ መግለፃቸው ነው ጥምረቱ የሌለ የሚያስመስለው።• የዶክተር ዐብይ አሕመድ 'ፑሽ አፕ'በኦዲፒና በአዴፓ እንዲሁም በኦዲፒ በራሱ ውስጥ አንድነት እንጂ ምንም አይነት የተለየ ነገር የለም። ነገር ግን በመካከላቸው የልዩነት ሀሳቦች ይኖራሉ እነሱንም በመነጋገር እየፈታን ነውበገዢው ፓርቲ አባላት መካከል የተጀመረው መቀራረብ ተጠናክሮ ይበልጥ ወደ አንድ ለመወሃድ የጀመርነው ሂደትም ይቀጥላል።ኢኮኖሚ ከለውጡ በኋላ በኢኮኖሚው ላይ በሚፈለገው መጠን ውጤቶች ያልታዩት ችግር ውስጥ ሆኖ ስለተቀበልን ነው። እሱን የማስተካከል ሥራ እየሰራን ቆይተናል። በዚህም በርካታ ሀገራት ድጋፍ ስላደረጉ ውጤት ማግኘት ተችሏል። አሁን ላይ ኢኮኖሚው ከታመመበት ሁኔታ  ወጥቶ ጤናማ ሆኗል።የሕግ የበላይነትን ከማስከበር  ከዚህ በፊት መንግሥት የሕግ የበላይነትን ለማስከበር የሚወስዳቸው ጠንከር ያሉ እርምጃዎች ከሰብዓዊ መብት አንፃር ጥያቄ የሚያስነሱ ነበሩ፤ መንግሥት ይህን ከሰብዓዊ መብት ጥሰት አንፃር ተገቢ ያልነበሩ እርምጃዎችን ሲወስድ ህግ አስከበረ ሲባል እንደነበረና አሁን ግን ያ ዓይነት አሰራር ትክክል እንዳልሆነ በመረዳት በለውጡ ውስጥ ማሻሻያዎች እየተደረጉ በመሆኑ ሕግን በተከተለ መልኩ የተለያዩ እርምጃዎች እየተወሰዱ ናቸው።በርካታ የፖለቲካ ሁነቶች የነበሩበት፣ በርካቶች ተስፋ የሰነቁበት፣ ሌሎች ደግሞ በፖለቲካ ሁኔታው ግራ መጋባት ውስጥ የገቡበት ነበር።•  በ2018 ጎልተው የታዩት ጠቅላይ ሚኒስትር ዐብይ አህመድከዚህ ባለፈ በርከት ያሉ የዲፕሎማሲ ስኬቶች የተገኙበት ነበር። ይህም ከጎረቤት ሀገራት ጀምሮ ከሌሎች በርካታ ሀገራት ጋር የተከናወነውን የዲፕሎማሲ ሥራ በማንሳት ለውጡን ከገንዘብ ጀምሮ በሀሳብና በባለሙያዎች የደገፉበት እንደነበር ገልፀዋል።የመገናኛ ብዙሃንም ይህንን ኃላፊነታቸውን በመወጣት ኢትዮጵያን እንደ ኢትዮጵያ ለማስቀጠል የሚያስችሉ እና ወደ ከፍታ የሚያሸጋገሩ የተለያዩ ሀሳቦችን በማንሸራሸር ፅንፍ የያዙ የፖለቲካ ሀሳቦችን የሚያቀራርቡ መድረኮችን በመፍጠር የሃሳብ ልዩነትን የሚያስታርቅ እድልን ማመቻቸት አለባቸው።
",https://www.bbc.com/amharic/news-47744591
10,ሰማይ ላይ ወልዳ አሥመራ የምትታረሰው ኢትዮጵያዊት,27 ማርች 2019,"



Image copyright
Ethiopian Embassy- Eritrea

ጀነቲ ሁሴን መሐመድ ትባላለች፤ የስምንት ወር ነፍሰ ጡር ነበረች። ኑሮዋን የመሠረተችው ደግሞ ባሕር ማዶ፤ ሳዑዲ። ቅዳሜ ዕለት ታዲያ በቤተሰቦቿ ተከ'ባ ለመውለድ፣ በሀገሯ እና በወገኖቿ መካከልም ለመታረስ በማሰብ፣ ከሳውዲ አረቢያ ወደ ኢትዮጵያ ጓዟን ሸካክፋ አውሮፕላን ተሳፈረች።አውሮፕላኑ የኤርትራ አየር ክልል ውስጥ እንደገባ ግን ያላሰበችው ነገር ገጠማት፤ ምጥ ፈትሮ ያዛት። ዕለቱ ቅዳሜ፣ ሰዓቱም ከማለዳው 1 ሰዓት ከሩብ ነበር።""ከሳውዲ ስነሳ ደህና ነበርኩ"" የምትለው ጀነቲ አውሮፕላን ላይ እወልዳለሁ ብላ እንዳላሰበች ለቢቢሲ ተናግራለች። አውሮፕላን ላይ ከመውጣቷ በፊት ክትትል አድርጋ እንደነበር ስንጠይቃትም ከበረራ አንድ ቀን ቀደም ብሎ ጁምዓ [ዓርብ] ሆስፒታል ሄዳ ዶክተሮች በቅርብ አትወልጂም እንዳሏት ታስታውሳለች። በነገታው ምጧ ይፋፋማል ብሎ ያሰበም ኾነ ያለመ ማን ነበር?• አንዳንድ ጥያቄዎች ለ""108ኛው"" ፓርቲ• ኢትዮጵያዊያን ቶሎ አያረጁም?   • ጌዲዮ በዐቢይ ጉብኝት ማግስትአውሮፕላኑ ከሳዑዲ ተነስቶ ቅድሚያ ጅዳ ሲያርፍ ""የሆነ የመርገጥ ስሜትና ፈሳሽ ውሃ ሲፈሰኝ ተሰምቶኛል"" ትላለች ጀነቲ፤ ሁኔታው የድንጋጤ ወይም የሌላ ህመም ነው ብላ በማሰብ ለማንም አልተነፈሰችም። ""በቅርብ እወልዳለሁ ብዬ ስላላሰብኩ ዝም አልኩ"" እነዚህን ምልክቶቿን ከራሷ ውጪ ለሌላ ሰው ያላዋየችው ጀነቲ አውሮፕላኑ ተነስቶ በረራ ሲጀምርም በዝምታዋ ፀናች። ነገር ግን ""ጢያራው ከተነሳ 10 ወይ 20 ደቂቃ በኋላ ጓደኞቼን አሞኛል፤ አስተናጋጆቹን ንገሯቸው አልኳቸው። አስተናጋጆቹም መጥተው ሽርት ውሃ መፍሰስ ምናምን ከሆነ ምጥ ነው ብለው ወደ ሆነ ቦታ ወሰዱኝ"" ትላለች።በአውሮፕላኑ ውስጥ የነበረው ቦታ ጥበት ለምጥ እንዳስቸገራት የምትናገረው ጀኒት ሊያስተኟት ሲሉ ሽርት ውኃዋ መፍሰሱን ታስታውሳለች። አስተናጋጆቹ በሁኔታው ተደናግጠው ባለሙያ ከተሳፋሪዎቹ መካከል እንዳለ ቢጠይቁም ባለመገኘቱ እራሳቸው እንደረዷት ትዝ ይላታል።ይህ ሁሉ ሲሆን የነ ጀነቲ አውሮፕላን በአስመራ አየር ክልል እየበረረ እንጂ መሬት አልረገጠም። መንታ በሰማይ ላይብዙ ሰዎች ጀነቲ ልጆቿን የተገላገለችው በኤርትራ አስመራ እንደሆነ ነው የገባቸው። እውነታው ትንሽ ይለያል።""የመጀመሪያዋ ልጄ አውሮፕላኑ ከማረፉ በፊት የተወለደች ሲሆን ሁለተኛዋ ግን አውሮፕላኑ አርፎ ሞተሩን ለማብረድ እየተንደረደረ ነበር የተወለደችው"" በማለት መንታ ልጆች የታቀፈችበትን የሰማይ ላይ ድራማ በስሱ ታስታውሳለች።


Image copyright
Ethiopian Embassy- Eritrea

'ስም አወጣሽላቸው?' ብለን ስንጠይቃት ነገሩን እንዳላሰበችበት በሚያሳብቅ አግራሞት፣ ""...ወላሂ ማን እንደምላቸው ገና እያሰብኩበት ነው"" ብላለች።ጀኒት መንታ ስትወልድ የመጀመሪያዋ ነው። ከዚህ በፊት አንድ ወንድና ሁለት ሴት ልጆች አሏት። አሁን ምድር ላይ የተወለዱ ሦስት ልጆቿን ጨምራ በሰማይ ከተወለዱት ሁለቱ ጋር የአምስት ልጆች እናት ሆናለች። ቅዳሜ ዕለት ልጆቿን አውሮፕላን ላይ በሰላም ከተገላገለች በኋላ በቀጥታ የተወሰደችው በአስመራ ከተማ ትልቅ ወደሚባለው ኦሮታ ሪፈራል ሆስፒታል ነው። የሆስፒታሉ የሕፃናት ሐኪም ዶ/ር ዘሚካኤል ዕቁበም ጀኒት በአውሮፕላን ውስጥ በሰላም መውለዷን አረጋግጠው እነርሱ በፍጥነት  በስፍራው በመድረስ ድህረ የወሊድ ህክምና እንደሰጧት ገልፀዋል።ጀኒት ቅዳሜ፣ መጋቢት 14፣ ብትወልድም እስከዛሬ ድረስ ወደ ሀገሯ ያልተሸኘችው የሁለተኛዋ መንታ ጨቅላ የደም ማነስ ሁኔታ ስለነበራት ነው ብለዋል። አሁን የደምዋ መጠንና አመጋገቧም እየተስተካከለ መጥቷል ያሉት ዶ/ር ዘሚካኤል ጨቅላዋ ሙሉ ጤንነቷ ከተመለሰ በኋላ ሁሉም ወደቤታቸው እንደሚሄዱ አረጋግጠዋል።በአስመራ የሚገኘው የኢትዮጵያ ኤምባሲ ጉዳዩን በቅርበት እየተከታተለ እንደሆነ የኤምባሲው ሁለተኛ ፀሐፊ የሆኑት አቶ ዘሪሁን መገርሳ ነግረውናል። ለመሆኑ በተርሚናል አምጦ፣ በሰው አገር ሰማይ ወልዶ፣ በአሥመራ ታርሶ...የልጆቹ ዜግነት ከወዴት ነው?
",https://www.bbc.com/amharic/47720207
