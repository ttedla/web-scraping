ደረጃ,ርዕስ,ቀን,ዜና,ድረ-ገጽ
1,ወንዶች የማያወሯቸው አምስት አሳሳቢ ነገሮች,15 ሜይ 2019,"



Image copyright
Getty Images

በዓለም ዙሪያ በእያንዳንዱ 40 ሰከንድ አንድ ሰው ራሱን ያጠፋል። ብዙ ጊዜ ራሳቸውን የሚያጠፉት ወንዶች ሲሆኑ ምክንያቱ ደግሞ ያጋጠሟቸውን ችግሮች የማውራት ወይም እርዳታ የመጠየቅ ባህል ስለሌላቸው ነው። ታዲያ ወንዶች በግልጽነት ሊያወሯቸው የሚገቡ ጉዳዮች ምንድናቸው?   • ከ27 ዓመታት በኋላ ከ'ኮማ' የነቃችው ሴት • 'ቅሽለት' ስለሚባለው የአእምሮ ጤና ችግር ያውቃሉ? የማህበራዊ ሚዲያ ሕይወትና እውነታው መጋጨት ማህበራዊ ሚዲያ የአዕምሮ ጤና ላይ ከፍተኛ ጫና የማሳደር አቅም አለው።የአሜሪካው ፔንስሎቬንያ ዩኒቨርሲቲ በሰራው አንድ ጥናት ማህበራዊ ሚዲያን አብዝተው የሚጠቀሙ ግለሰቦች ለአዕምሮ በሽታና ጭንቀት የተጋለጡ እንደሆኑ ያሳያል። ውጤቱ የተገላቢጦሽ ሊሆንም ይችላል።ከሌላ ጊዜ ባነሰ መልኩ ማህበራዊ ሚዲያ መጠቀም የጀመሩ ሰዎች ይሰሟቸው የነበሩ የብቸኝነትና የድብርት ስሜቶች እንደቀነሱላቸው በጥናቱ የተሳተፉ ሰዎች ገልጸዋል። የጥናቱ ዋና አስተባባሪና የሥነ አዕምሮ ጤና ባለሙያ የሆኑት መሊሳ ሃንት እንደሚሉት ወንዶች በማህበራዊ ሚዲያዎች የሚያዩዋቸውን ነገሮች ማድረግ አለመቻላቸው ከፍተኛ ጫና ያሳድርባቸዋል።በማህበራዊ ሚዲያ የምንመለከታቸው አስደሳችና አስገራሚ የሰዎች አጋጣሚዎች አብዛኛውን ጊዜ ከእውነታው የራቁና ሰዎች መሆን አልያም ማድረግ የሚፈልጓቸውን ነገሮች የሚገልጹ ናቸው። በሚቺጋን ዩኒቨርሲቲ የሥነ አዕምሮ ባለሙያ የሆኑት ፕሮፌሰር ኦስካር ይባራ እንደሚሉት ሰዎች ሰው እንደመሆናቸው መጠን እነሱ ያላቸውን ነገር ከሌሎች ሰዎች ጋር ማወዳደር ይወዳሉ።'' ራሳቸው እንኳን በማያውቁት ሁኔታ ነው ማወዳደር የሚጀምሩት። ሰዎች ሲዝናኑ ሲመለከቱ እኔስ መቼ ነው የምዝናናው? ሰዎች ከሃገር ውጪ ለሥራ ሲሄዱም ተመሳሳይ ጥያቄ ይጠይቃሉ። ይህ ደግሞ ለድብርትና ጭንቀት ስሜት ተጋላጭ ያደርጋል።ብቸኝነት  ቢቢሲ 'ዌልካም ኮሌክሽን ፈንድ' ከተባለ ተቋም ጋር በመተባባር በሰራው በዓይነቱ ትልቅ የሆነ የሙከራ ጥናት መሠረት ከ16 እስከ 24 ዕድሜ ክልል ውስጥ የሚገኙ ወጣቶች ብቸኝነት ይሰማቸዋል።


Image copyright
Getty Images

በአውሮፓውያኑ 2017 በተሰራ አንድ ጥናትም በተለየ መልኩ ወንዶች ከብቸኝነት መላቀቅ እንደሚከብዳቸው ተመልክቷል።• ደስታና እንቅልፍ- የፀሃይ ብርሃን ለህይወት አስፈላጊ የሆነባቸው ምክንያቶች• ስለ እንቅልፍ የተሳሳቱ አመለካከቶችሴቶች ጓደኝነታቸውን ለማስቀጠል የግድ መገናኘት አይጠበቅባቸውም። ስለቀኑ ውሏቸው በስልክ ማውራት ብቻ በቂ ሊሆን ይችላል። ለወንዶች ግን ለረጅም ሰዓት ስልክ ማውራትና ስለ ቀን ውሎ መወያየት የማይታሰብ ነው።እንደውም ወንዶች ጓደኝነታቸውን ለማስቀጠል የግድ መገናኘት አለባቸው። ሰብሰብ ብለው እግር ኳስ ይመለከታሉ አልያም ወደ መጠጥ ቤት ጎራ ይላሉ። እነዚህና ሌሎች ተመሳሳይ ነገሮችን የማያደርጉ ከሆነ ግን ለብቸኝነትና ጭንቀት የመጋለጥ ዕድላቸው የሰፋ ነው።ብቸኝነት ከዚህ ባለፈ ለእንቅልፍ እጦትና ከፍ ሲል ደግሞ ራስን እስከማጥፋት ሊያደርስ ይችላል።ማልቀስ ብዙ ጥናቶች እንደሚያመለክቱት ማልቀስ ለጭንቀትና ድብርት ፍቱን መድሃኒት ነው። ነገር ግን ወንዶችና ማልቀስ ብዙ ጊዜ አይዋደዱም። በወንዶች ዘንድ ማልቀስ እንደመሸነፍና ደካማነት ተደርጎ ይቆጠራል።   እንግሊዝ ውስጥ በተሰራ አንድ ጥናት መሰረት 55 በመቶ የሚሆኑት ዕድሜያቸው ከ18 እስከ 24 የሆኑ ወጣቶች ማልቀስ ወንድነትን ዝቅ ማድረግ ነው ብለው ያምናሉ።  ራስ ማጥፋት ላይ በትኩረት የሚሰራው የአውስትራሊያ የበጎ አድራጎት ድርጅት ኃላፊ የሆኑት ኮልማን ኦድሪስኮል እንደሚሉት ወንዶች ከልጅነታቸው ጀምሮ ውስጣዊ ስሜታቸውን መግለጽ እንደሌለባቸውና ማልቀስ ደካማነት እንደሆነ እየተነገራቸው ነው የሚያድጉት።''ማልቀስ በሚገባን ሰዓት ማልቀስ፤ ሁሌም ቢሆን ጭንቀትንና ድብርትን የመቀነስ ከፍተኛ አቅም አለው።'' ይላሉ ኮልማን ኦድሪስኮል።  አባወራነትእንግሊዝ ውስጥ ከሚኖሩ ወንዶች 42 በመቶ የሚሆኑት ከፍቅር ጓደኞቻቸው አልያም ከሚስቶቻቸው ከፍ ያለ ገቢ ሊኖራቸው እንደሚገባ ያምናሉ።   ወንዶች ሙሉ የቤታቸውን ወጪ መሸፈን እንዳለባቸው የሚያስቡ ሰዎች ቁጥር ደግሞ ጥቂት የሚባል አይደለም። በአሁኑ ሰዓት ገንዘብና ከገንዘብ ጋር ተያይዘው የሚመጡ ጭንቀቶች ከሚታሰበው በላይ እየተስተዋሉ ነው።በአውሮፓውያኑ 2015 የተሰራ አንድ ጥናት እንዳመላከተው የሥራ አጥነት መጠን አንድ በመቶ በጨመረ ቁጥር ራስን የማጥፋት ቁጥር በ0.79 በመቶ ከፍ ይላል።አካላዊ መገለጫዎችብዙ ጊዜ ሰዎች ሴቶች ብቻ ስለ አካላዊ ቁመናቸው የሚጨነቁ ይመስላቸዋል። ነገር ግን እውነታው ከዚህ በጣሙን ራቀ ነው። ጆሽ እንግሊዝ ውስጥ በሚገኝ አንድ የቴሌቪዥን ጣቢያ ላይ በሚቀርብ የቴሌቪዥን ውድድር ላይ ሦስተኛ ሆኖ ነው ጨረሰው። አካላዊ እንቅስቃሴ አብዝቶ መስራቱና ስለ ሰውነቱ መጨነቁ አስተዋጽኦ እንደነበረው ያምናል።


Image copyright
BBC Sport

""በባህር ዳርቻዎችና በተለያዩ ቦታዎች ከወገቤ በላይ እራቁቴን ሆኜ ስንቀሳቀስ ከሴቶች አልፎ ወንዶች እንዴት እንደሚመለከቱኝ አያለው። ምናለ እንዳንተ ዓይነት ሰውነት ቢኖረኝ ብለው የሚያወሩኝም አሉ። '' ብሏል።ወንዶች ሁሌም ቢሆን ከሌሎች ወንዶች በሁሉም ነገር የተሻሉ ሆነው መገኘት ይፈልጋሉ ። አካላዊ ገጽታቸው ደግሞ ከፍተኛውን ቦታ ይይዛል። 
",https://www.bbc.com/amharic/news-48279043
2,ጫት የአእምሮ ጤናን እንደሚጎዳ ጥናት አመለከተ,15 ሜይ 2019,"




ጫት ለተለያዩ የአእምሮ ጤና ችግሮች እንደሚያጋልጥ አጥኚዎች እንደደረሱበት ባለፈው ሳምንት ኬንያ ውስጥ ለህትመት የበቃ የሳይንሳዊ ምርምር መጽሄት አስታወቀ።""ጥናቱ በተደረገባቸው ጫት የሚጠቅሙ ሰዎች የአእምሮ ጤና ችግር ምልክቶች ከፍ ብሎ ታይቷል"" ሲል ባለፈው ማክሰኞ የታተመው ቢኤምሲ ሳይኪያትሪ የምርምር መጽሄት አስፍሯል። • ""ልዩ ነዳጅ መኖሩን አልደረስንበትም"" የማዕድን፣ የፔትሮሊየምና የተፈጥሮ ጋዝ ሚኒስቴርሪፖርቱ እንደሚለው፤ ጫት መቃም ካልተለመዱ ክስተቶችና ከቅዠት ጋር በከፍተኛ ደረጃ የሚያያዝ ሲሆን እነዚህም የአእምሮ ጤና ችግር ጠቋሚ ምልክቶች ናቸው። ተመራማሪዎቹ ይፋ ያደረጉት ከኬንያ መንግሥት ባገኙት የገንዘብ ድጋፍ በሁለት አካባቢዎች ላይ በሚገኙ 831 ሰዎች ላይ ባደረጉት ጥናት ላይ ተመስርተው ያገኙትን ውጤት ነው። ከ831 የጥናቱ ተሳታፊዎች መካከል 306ቱ ወይም 37 በመቶው ጫት ቃሚዎች ሲሆኑ ከግማሽ በላዩ ወንዶች ናቸው።• ""ጫትን ማገድ ፈፅሞ የሚቻል አይደለም"" ዶ/ር ዘሪሁን መሃመድእድሜያቸው ከ10 - 17 ያሉ ታዳጊ ልጆችም ጫት እንደሚቅሙ በጥናቱ የተገኘ ሲሆን፤ ይህም በአእምሮ ጤና ላይ የሚኖረው ተጽእኖ ከፍተኛ እንደሚሆን ተገልጿል።አጥኚዎቹ ይህ የታዳጊዎች ጫትን የመጠቀም ልማድ እጅግ አሳሳቢ መሆኑን አመልክተው፤ በለጋ እድሜ እንዲህ አይነት ሱስ አስያዥ ነገሮችን መጠቀም ከዕፅ ጋር ተያያዥነት ባላቸው በሽታዎች የመጠቃት እድልን ከፍ ያደርጋል ብለዋል።በዚህ ጥናት ላይ የተሳተፉ ሰዎች አልኮልና ሲጋራን ይጠቀሙ እንደሆነ የተጣራ ሲሆን፤ ጥናቱ እንዳመለከተው ከጫት መቃም ጋር በተያያዘ የሚከሰቱ የአእምሮ ጤና ችግሮች አመላካች ምልክቶች ከአልኮልና ከሲጋራ አንጻር ከሚከሰቱ ችግሮች ጋር ተያያዥነት የላቸውም።• ጫትን መቆጣጠር ወይስ ማገድ? ቀደም ሲል በጫት ላይ በተደረገ ጥናት አወንታዊ ውጤቶች እንዳሉት የተገለጸ ቢሆንም፤ አዲስ ይፋ በተደረገው ጥናት መሰረት ግን ጫት በወሲባዊ ግንኙነት፣ በምግብ ፍላጎት እንዲሆም ከውፍረት አንጻር ስለሚኖረው ውጤት አንዳች የተጠቀሰ ነገር የለም።ጫትን በተመለከተ ይፋ በተደረገው ጥናት ላይ ከተሳተፉት ተመራማሪዎች በተጨማሪ ከሦስት የተለያዩ የኬንያ ዩኒቨርሲቲዎች የተወጣጡ አጥኚዎችም ተሳትፈውበታል።   
",https://www.bbc.com/amharic/48280312
3,"""ልዩ ነዳጅ መኖሩን አልደረስንበትም"" የማዕድን፣ የፔትሮሊየምና የተፈጥሮ ጋዝ ሚኒስቴር",14 ሜይ 2019,"



Image copyright
Reuters

ትናንት ግንቦት 5 ቀን 2011 ዓ.ም የትግራይ ክልል ምክትል ርዕሰ መስተዳድር ዶ/ር ደብረፅዮን ገብረሚካኤል በትግራይ ክልል በዓይነቱ ልዩ የሆነ ነዳጅ መኖሩ በጥናት መረጋጋጡን አስታውቃዋል። ርዕሰ መስተዳድሩ ይህን ያሉት በመቀሌ ኢንዱስትሪ ፓርክ በሚገኘው ኬይ ፒ አር የተሰኘው የህንድ ኩባንያ የምረቃ ሥነ ሥርዓት ላይ ሲሆን፤ በትግራይ ክልል በሚገኙ እምባ አላጀ፣ ነበለት እና ዓዲ ግራት ባሉት ተራራማ አካባቢዎች በዓይነቱ ልዩ የሆነው የነዳጅ ክምችት እንደሚገኝ መናገራቸውን የአገር ውስጥ መገናኛ ብዙኃን ዘግበዋል።• ""ነዳጅ የማውጣት ስራውን ለማስቆም የቻልነውን ሁሉ እናደርጋለን"" የኦጋዴን ነጻ አውጪ ግንባርበአውሮፓውያኑ 2018 ከተለያዩ ዩኒቨርሲቲና ተቋማት የተውጣጡ የአጥኝዎች ቡድን 'Economic geology value of oil shale deposits: Ethiopia Tigray and Jordan' በሚል ባሳተሙት ጥናታዊ ጽሁፋቸው በኢትዮጵያ የተለያዩ አካባቢዎች የሼል ኦይል ክምችት እንደሚገኝ ፅፈዋል።ከእነዚህ ቦታዎች አንዱ ትግራይ ክልል፤ ከፍተኛ የሆነ የሼል ኦይል ክምችት እንደሚገኝበትም በጥናታዊ ፅሁፉ ላይ ተመላክቷል። በጥናቱ እንደተገለፀው ይህ የነዳጅ ዘይትም ብዙውን የክልሉን ቦታ የሚሸፍነውን - በአዲግራት አሸዋማ አለት ሥር በስፋት የተሰራጨ ነው። በመሆኑም ብዘት፣ ዕዳጋ ዓርቢ፣ ነበለት እና አጽቢ የሚባሉ አካባቢዎች መገኘቱንም ጥናቱ አትቷል።በትግራይ ክልል ይገኛል የተባለው የነዳጅ ክምችትም ወደ 3.89 ቢሊየን ቶን የሚጠጋ እንደሆነ በጥናታቸው አመላክተዋል። በተለያዩ የኢትዮጵያ ክፍሎች የሚገኘው የኦይል ሼል ክምችትም ከ55-60 በመቶው የካርቦን ይዘት እንዳላቸው ጥናቱ በዝርዝር አስቀምጧል።ጉዱዳዩን አስመልክተን ያነጋገርናቸው በኢፌዲሪ የማዕድን፣ የፔትሮሊየምና የተፈጥሮ ጋዝ ሚኒስቴር ከፍተኛ ባለሙያ ዶ/ር ቀጸላ ታደሰ ከዚህ ቀደም በተለያዩ የአገሪቱ ክፍሎች የነዳጅ ዘይት ክምችት እንዳሉ የሚያመላክቱ ጥናቶች መኖራቸውን ያስታውሳሉ።ነገር ግን አሁን በትግራይ ክልል ተገኘ የተባለው ሼል ኦይል ተገኘ ስለመባሉ ""ይህ መግለጫ ተጨባጭና አስተማማኝ የሚሆነው የቁፋሮ ሥራና በቤተሙከራው ውጤቶች ተደግፎ ሲቀርብ ነው"" ብለዋል። እርሳቸው እንደሚሉት የተለያዩ የነዳጅ አይነቶች ያሉ ሲሆን ሼል ኦይል የአለት ዓይነቱ በተለያዩ ዘዴዎች በመሰነጣጠቅና ጋዝ እንዲያመነጭ በማድረግ የሚመረት የተፈጥሮ ጋዝ ነው ይላሉ።



የዚህ ዓይነት የተፈጥሮ ነዳጅም በሰሜን አሜሪካ በስፋት እንደሚጠቀሙበት ይጠቅሳሉ።ይሁን እንጂ በአካባቢው የተለመደ 'ሼል ሮክ'  አለት እንዳለ የሚናገሩት ባለሙያው አሁን በትግራይ ክልል ተገኘ የተባለው 'ሼል ኦይል' መሆኑን በጥናት እንዳልተደረሰበት ለቢቢሲ ተናግረዋል። ይህንንም 'ሼል ኦይል' ለማጥናት የመጣ ኩባንያ እንደሌለም አክለዋል። የአጥኚዎች ቡድን ነዳጁ ስለመገኘቱ ብቻም ሳይሆን ትግራይ ውስጥ ያለው ክምችት ወደ 4 ቢሊዮን ቶን አካባቢ መሆኑን እንደሚጠቁም ያነሳንላቸው ዶ/ር ቀጸላ፤ የአጥኚዎች ቡድን ስለመኖሩ እንደማያውቁ በመግለፅ ""አንደኛ በላብራቶሪ መደገፍ አለበት፤ የተካሄዱ ሥራዎችም የሉም፤ በመሆኑም በግምት እንዲህ ነው ማለት አይቻልም፤ በመሆኑም ተዓማኒነት እንዲኖረው መተመንና በማስረጃ መደገፍ አለበት"" ሲሉ መልሰዋል።""ባይጋነን ጥሩ ነው፤ ተጨባጭ  ነገር ሲኖር ሚኒስቴር መስሪያ ቤቱ ግልፅ የሆነ መግለጫ ይሰጣል፤ የሕዝብን ልብ ትርታ ለመጨመር ጥረት ባይደረግ "" ሲሉም ይመክራሉ።• ኢትዮጵያ በዱቤ ተጨማሪ ነዳጅ ከሳኡዲ አረቢያ ጠየቀችከዚህ ቀደምም በመቀሌ ተፋሰስ በተባለው አካባቢ የነዳጅ ክምችት መኖሩን የሚያውቁ ሲሆን ሚንስቴር መስሪያ ቤቱ ለተለያዩ ባለሃብቶች በማስተዋወቅ ጥናቶች እየተካሄዱ መቆየታቸውን ነግረውናል። የነዳጅ ክምችቱ እንዳለ የታወቀውም በግምት የዛሬ ሃያ ወይም ሰላሳ ዓመት ገደማ ይሆነዋል ብለዋል። በእነዚህ ጊዜያትም ሚኒስቴር መስሪያ ቤቱ መዋዕለ ንዋያቸውን በፍለጋው ላይ ለማፍሰስ የሚፈቅዱ ባለሃብቶችን ሲፈለግ እንደቆየ ያስረዳሉ።በጥናቱም በአገሪቱ ካሉ ስድስት የነዳጅ መፈለግ የሚያስችል ተፋሰሶች አንዱ መቀሌ ተፋሰስ  እንደሆነም አስታውሰዋል።• ዚምባብዌ የነዳጅ ቁፋሮ ልትጀምር ነው የመሥሪያ ቤቱ ዋና ሥራም ቢፈለግ ሊገኝበት እንደሚችል ማስተዋወቅና ማሳየት እንደሆነም አክለዋል። ይሁን እንጂ ጉዳዩ አሁንም በጥናት ላይ መሆኑን ገልፀዋል።ባለፉት ሰባ ዓመታት በአገሪቱ በተደረጉ የነዳጅ ፍለጋ ጥናቶችም አመርቂ የሆነ ውጤት የተገኘበት የኦጋዴኑ መሆኑን ይገልፃሉ።ማንኛውንም የሥነ ምድር ሐብት የሚያጠናው ተቋም የኢትዮጵያ የጂኦሎጂካል ሰርቬይ በጉዳዩ ላይ ጥናት ስለመኖሩ ጠይቀናቸው ነበር። የተቋሙ የኮሚዩኒኬሽን ዳይሬክተር አቶ ታምሩ መርሻ  ከሰላሳ ዓመታት በፊት በተደረገው ጥናት በተለያዩ አካባቢዎች የተለያየ መጠን ያለው የነዳጅ ክምችት እንደሚኖር ከሌሎች አገራት ኩባንያዎች ጋር በመሆን ጥናት ተካሂዶ እንደነበር ያስታውሳሉ።እርሳቸው እንደሚሉት በዚህ ከሰላሳ ዓመት በፊት በተጠና ጥናት ከፍተኛ ክምችት የሚገኝበት የኦጋዴን ቤንዚን ፣ አባይ ሸለቆ፣ በስምጥ ሸለቆ (ከአፋር እስከ ደቡብ ኦሞ)፣ በጋምቤላ፣ በሰሜን ኢትዮጵያ፣ በመቀሌ እና መተማ ተፋሰስ  የተለያየ መጠን ያለው የነዳጅ ክምችት መኖሩን ጥናቶች እንደሚያሳዩ ተናግረዋል።  መሥሪያ ቤቱ የመንግሥት ፖሊሲ ከመቀየሩ ጋር ተያይዞ የሕዝቡን ፍላጎት የሚያሟሉና የሕዝቡን ችግር የሚፈቱ ሌሎች ማዕድኖች ላይ ትኩረት ማድረግ እንደጀመረ በመግለፅ አሁን ይፋ የተደረገው የነዳጅ ዓይነት ጥናት እንደሌላቸው ተናግረዋል። 
",https://www.bbc.com/amharic/news-48263575
4,ቻይናዊው ለውሾቹ ባወጣው ስም ምክንያት ዘብጥያ ወረደ,15 ሜይ 2019,"



Image copyright
Beijing News

በምስራቃዊ ቻይና የሚኖር ባን የተባለ ወጣት ለሚያሳድጋቸው ሁለት ውሾች ባወጣላቸው ""ሕገ ወጥ"" ስም ምክንያት ዘብጥያ ወረደ።በቤይጂንግ የሚታተም አንድ ጋዜጣ እንደዘገበው፤ ባን ውሾችን እያዳቀሉ በማርባት የሚታወቅ የ30 ዓመት ወጣት ሲሆን፤ ሰኞ እለት ሁለት የሚያሳድጋቸው ውሾችን ፎቶ አንስቶ በማኅበራዊ ሚዲያ ላይ ካጋራ በኋላ ስማቸውን 'ቼንጉዋን' እና 'ዤግዋን' እንዳላቸው ይገልጻል።የውሾቹ ስም የማኅበራዊ ሚዲያ ተጠቃሚዎች መነታረኪያ ሆነ። የማንዳሪን ቋንቋ ተናጋሪዎች እንደሚሉት፤ የውሾቹ ስም መንግሥት እና የመንግሥት ሠራተኛ ማለት ነው።ቼንጉዋን በከተሞች አካባቢ ተቀጥረው የሚሠሩ እና ቀላል ወንጀሎችን ለመከላከል ላይ ታች የሚሉ ሲሆኑ፤ ዤግዋን ደግሞ መደበኛ ያልሆኑ እንደ በጎ ፈቃደኛ ያሉ የማኅበረሰብ ሠራተኞች ናቸው።• ""ልዩ ነዳጅ መኖሩን አልደረስንበትም"" የማዕድን፣ የፔትሮሊየምና የተፈጥሮ ጋዝ ሚኒስቴር• እናት አልባዎቹ መንደሮች  •  ''ኢትዮጵያን ወደተሻለ ስፍራ ሊወስዳት የሚችል ሌላ መሪ የለም'' የሶማሌ ክልል ፕሬዝዳንት ጋዜጣው እንዳተተው፤ ወጣቱ ለውሾቹ ይህንን ስም ያሸከማቸው ለቀልድ ቢሆንም የአካባቢው አስተዳደር ከዚህ ስም ውስጥ የሚፈለቀቅ ደስታ ወይም ቀልድ አልታያቸውም፤ በይበልጥ ደግሞ ቼንጉዋን ከሚለው ስም።የዪንግዡዎ ፖሊስ ""ይህ የሕግ አስከባሪ አካላትን መዝለፍ"" ነው በማለት በግለሰቡ ላይ ምርመራ የጀመሩት ወዲያውኑ ነው። አክለውም የቻይናን ሕግ አንስተው፣ አንቀፅ ጠቅሰው ዘብጢያ ያወረዱት ሲሆን፤ 10 ቀናትም እዚያው ማሳለፍ አለበት ብለዋል።አንድ የፖሊስ ኃላፊ እንዳሉት፤ የግለሰቡ የማኅበራዊ ሚዲያ ፅሁፍ ""ዜጎች ላይና የከተማዋ አስተዳደር ስሜት ላይ ጉዳት የሚያደርስ"" ነው።ባንም በድርጊቱ መፀፀቱ የተገለፀ ሲሆን፤ ጋዜጣው እንደዘገበው ""ሕጉ መኖሩን አላውቅም ነበር፤ ሕገ ወጥ መሆኑንም አላወቅኩም"" ብሏል።የማኅበራዊ ሚዲያ ተጠቃሚዎች በበኩላቸው ነገሩ የሳቅ ጅረት ሆኖላቸው ሲሳለቁ፤ አንዳንዶቹም የትኛው ሕግ እንደሚያስቀጣቸው አልያም እንደማያስቀጣቸው ሲከራከሩ ተስተውሏል።
",https://www.bbc.com/amharic/48277802
5,በኤርትራ የማህበራዊ ድረ ገጾች አገልግሎት ተቋረጠ,15 ሜይ 2019,"



Image copyright
Getty Images

በኤርትራ ውስጥ የማህበራዊ ድረ ገጽ የግንኙነት አገልግሎት መቋረጡን በሃገሪቱ የሚገኙ ምንጮች ለቢቢሲ አመለከቱ።ከጥቂት ቀናት ወዲህ እንደ ፌስቡክና ሜሴንጀር ያሉ ማህበራዊ መድረኮችን መጠቀም እንዳልተቻለ የሃገሪቱ ዜጎች ተናግረዋል። ያገኘነው መረጃ እንሚያመለክተው ነዋሪዎች ከዚህ ቀደም በፌስቡክና በሜሴንጀር መልዕክት መላክና መቀበል ይችሉ ነበር። • ጉዞ ከአዲስ አበባ ወደ አሥመራ በፎቶ እነዚህን የተዘጉ የማህበራዊ ግንኙነት መድረኮች ለመጠቀምም ሰዎች ቪፒኤን የተባሉትን እገዳውን ለማለፍ የሚያስችሉ መተግበሪያዎች እንደሚጠቀሙም ምንጮች ለቢቢሲ ተናግረዋል። በኤርትራ በማህበራዊ የትስስር ድረ ገጾች ላይ ተጥሏል ስለተባለው እገዳ ምንነትና ምክንያቱን በተመለከተ እስካሁን በይፋ የተገለጸ ነገር የለም።አንዳንዶች እንደሚሉት ግን በአሁኑ ወቅት ኤርትራ የነጻነት በዓሏን ለማክበር እየተዘጋጀች በመሆኑ ከጸጥታ ጥበቃ ጋር የተያያዘ እርምጃ ሊሆን እንደሚችል ጠቁመው ሌሎች ደግሞ በውጪ ሃገራት ያሉ የመንግሥት ተቃዋሚዎች በማህበራዊ ድረ ገጾች በኩል የሚያስተላልፉትን መልዕክት ለመከላከል የሚደረግ ጥረት እንደሆነ ይናገራሉ።   ቢቢሲ ከኤርትራ መንግሥት በኩል በጉዳዩ ላይ ምላሽ ለማግኘት ያደረገው ጥረት አልተሳካም። • አሥመራ፡ የአዛውንቶች ከተማ  የዓለም አቀፍ የኢንተርኔት ስርጭት መረጃ እንደሚያመለክተው ባለፈው ዓመት ኤርትራ ወስጥ 71 ሺህ የኢንተርኔት ተጠቃሚዎች ሲኖሩ ይህም ከአጠቃላይ የሃገሪቱ ህዝብ ብዛት 1.3 በመቶውን ብቻ የሚሸፍን ነው። ኤርትራ በዓለማችን ውስጥ ዝቅተኛ የኢንተርኔት ተደራሽነት ካለባቸው ሃገራት መካከል ትመደባለች።
",https://www.bbc.com/amharic/48280313
6,ዋትስአፕ ሲጠቀሙ እንዴት ራስዎን ከጥቃት መከላከል እንደሚችሉ ያውቃሉ?,15 ሜይ 2019,"



Image copyright
Getty Images

ዋትስአፕን ኢላማ ያደረጉ ጥቃቶች ደረሱ ሲባል 1.5 ቢሊየን የዋትስአፕ ተጠቃሚዎች ይደናገጣሉ።እርሰዎም ""እንዴት የመረጃዎቼን ደህንነት መጠበቅ እችላለሁ?"" ብለው ሀሳብ ገብቶዎት ይሆናል።በተለይ ጋዜጠኛ፣ የሰብአዊ መብት ተሟጋች ወይም ጠበቃ ከሆኑ ለጥቃቱ ተጋለጭ ነዎት። ዋትስአፕ ሲጠቀሙ መውሰድ ያለብዎትን ጥንቃቄ እንነግርዎታለን።1. 'አፕዴት' ያድርጉበዚህ ሳምንት የኮምፒውተር መረጃ መዝባሪዎች (ሀከርስ) ዋትስአፕን ተጠቅመው የስለላ መተግበሪያ ጭነው እንደነበር ሲሰማ ብዙዎች መደናገጣቸው አልቀረም።• ዋትስአፕ በተደጋጋሚ መልዕክት ማጋራትን አገደጥቃቱ እንደደረሰ የታወቀው በዚህ ወር መባቻ ላይ  ሲሆን፤ የፌስቡክ የደህንት ሰዎች እንዳሉት የስለላ መተግበሪያውን መጫን የተቻለው የዋትስፕ የድምፅ ጥሪን በመጠቀም ነበር። ዋትስአፕ ጥቃቱ መድረሱን እንዳወቀ ተጠቃሚዎች የዋትስአፕ መተግበሪያ በድጋሚ እንዲጭኑ (አፕዴት እንዲያደርጉ) ጠይቆ ነበር።እርስዎም ራስዎን ለመከላከል የዋትስአፕ መተግበሪያዎትን አዘውትረው 'አፕዴት' ማድረግ አለብዎት።በዋትስአፕ የሚላላኩትን መልዕክት ከእርሰዎና ከመልዕክት ተቀባዩ ውጪ ማየት ባይቻልም፤ ሀከሮች ኢላማ የሚያደርጉት የሚለዋወጡትን መልዕክት ነው። ስለዚህም 'አፕዴት' በማድረግ ራስዎን መከላከል አይዘንጉ።2. 'ባክ አፕ' ሲያደርጉ ይጠንቀቁዋትስፕ ላይ የሚላላኩት መልዕክት በእርስዎና በተቀባዩ መካከል የሚጠበቅ ቢሆንም፤ መልዕክቶቹ  ወደጉግል ድራይቭ እንዲሸጋገሩ 'ባክ አፕ' ካደረጉ ክፍተት ይፈጠራል።'ባክአፕ' የሚደረግ መልዕክትን ደህንነት ዋትስአፕ አይጠብቅም። ስለዚህ አንድ ሰው ወደጉግል ክላውድዎ መድረስ ከቻለ መልዕክቶቹን ያገኛቸዋል። • 'ዋትስአፕ' በቻይና እክል ገጥሞታልየሚለዋወጡትን መልዕክት መጠበቅ ከፈለጉ ዋትስአፕ መልዕክቶችዎን 'ባክአፕ' እንዳያደርግ ይዘዙ።'ሴቲንግ' ውስጥ ገብተው 'ቻት ባክአፕ' የሚለውን ማጥፋት ይችላሉ።3. 'ቱ ፋክተር አውተንቲኬሽን' 


Image copyright
Getty Images

'ቱ ፋክተር አውተንቲኬሽን' የመረጃዎትን ደህንነት መጠበቅ የሚችሉበት መንገድ ነው።ዋትስአፕን ጨምሮ የተለያዩ መተግበሪያዎችን ለመጠቀም የሚሞክሩ ሰዎችን ትክክለኛ ማንነት ለማወቅ የሚረዳ መንገድ ነው።• በሞባይልዎ የኢንተርኔት ወጪ ተማረዋል? ተጠቃሚዎች መጀመርያ ላይ ስማቸውን ይጽፉና የይለፍ ቃል (ፓስወርድ) ያስገባሉ። ወደተንቀሳቃሽ ስልክ በሚላክ መልዕክት የግለሰቡን ማንነት ማረጋገጥም ይቻላል። 4. ዋትስአፕዎን ይቆጣጠሩዋትስአፕና ሌሎችም መተግበሪያዎች ደህንነትዎን የሚጠብቁበት አሠራር አላቸው። ዋትስፕ ላይ 'ሴቲንግ' ውስጥ ገብተው 'አካውንት' የሚለውን ከመረጡ በኋላ የተለያዩ አማራጮች ያገኛሉ።• ወደ ድብቁ የዋትስአፕ መንደር ስንዘልቅ'ላስት ሲን' ዋትስአፕ የተጠቀሙበትን የመጨረሻ ሰአት ማሳወቅ ወይም መደበቅ የሚችሉበት አማራጭ ነው። ፎቶዎ ወይም ያሉበትን ቦታ ማሳወቅና መሸሸግም ይችላሉ።የመረጃዎትን ደህንነት ለመጠበቅ ከሚረዱ መንገዶች አንዱ የሚልኩትን መልዕክትና የዋትስአፕ እንቅስቃሴዎን የሚያዩ ሰዎችን መምረጥ የሚችሉበት አሠራር ነው።
",https://www.bbc.com/amharic/48277722
7,''ኢትዮጵያን ወደተሻለ ስፍራ ሊወስዳት የሚችል ሌላ መሪ የለም'' የሶማሌ ክልል ፕሬዝዳንት,14 ሜይ 2019,"




ቢቢሲ በየወሩ የሚያዘገጀውና 'ቢቢሲ ወርልድ ኩዌስችንስ' የተባለው አለማቀፍ የክርክር መድረክ ባሳለፍነው ሳምንት በአዲስ አበባ ሂልተን ሆቴል ተካሂዶ ነበር። ከ200 በላይ ታዳሚያን በተገኙበት ዝግጅት ፖለቲከኞች፣ ተንታኞችና የማህበረሰብ አቀንቃኞች ተሳታፊዎች ነበሩ።የክርክር መድረኩ ዋነኛ ማጠንጠኛ ሃሳብ ደግሞ ጠቅላይ ሚኒስትር ዓብይ አህመድና ባለፉት 12 ወራት ይዘውት የመጡት ለውጥና እያጋጠሙ ያሉ ፈተናዎች ላይ ነበር። ከ100 ሚሊየን በላይ ህዝብ ያላት ኢትዮጵያ እስካሁንም ለምን መረጋጋት ተሳናት ሲል የመድረኩ አዘጋጅ የነበረው ጆናታን ዲሞቢልቢ ጠይቋል።በመድረኩ ከተገኙት መካከል ደግሞ የሶማሌ ክልል ፕሬዝዳንት አቶ ሙስጠፋ ኦማር፣ ፕሮፌሰር መራራ ጉዲና፣ የአዲስ ስታንዳርድ ጋዜጣ ዋና አዘጋጅ ጸዳለ ለማ እንዲሁም እስክንድር ነጋ ይጠቀሳሉ።• የዐቢይ ለውጥ፡ በመስቀለኛ መንገድ ላይ?• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?ከተሳታፊዎች የመጣው የመጀመሪያ ጥያቄ ደግሞ እውን ጠቅላይ ሚኒነስትር ዓብይ አህመድ ኢትዮጵያን የበለጸገች፣ ሰላማዊና የተረጋጋች ሃገር ማድረግ ይችላሉ ወይ? ነበር። ለዚህ ጥያቄ ምላሽ በመስጠት የጀመሩት የሶማሌ ክልል ፕሬዝዳንት አቶ ሙስጠፋ ኦማር ነበሩ። '' በአሁኑ ሰአት ኢትዮጵያ ያለችበትን ሁኔታ ተረድቶ ወደተሻለ ስፍራ ሊወስዳት የሚችል መሪ ከአሁኑ ጠቅላይ ሚኒስትራችን የተሻለ ሰው ሃገሪቱ ታገኛለች ብዬ አላምንም።'' ብለዋል።በጥላቻና መጠራጠር ተሸብቦ የነበረን ህዝብ ወደ ፍቅርና አንድነት ማምጣት እጅግ ከባድ ፈተና ሊሆን ይችላል፤ ነገር ግን የማይቻል አይመስለኝም በማለት በጠቅላይ ሚኒስትር ዓብይ አህመድ ያላቸውን እምነት ገልጸዋል።ፕሮፌሰር መራራ ጉዲና በበኩላቸው ጠቅላይ ሚኒስትር ዓብይ አህመድ ሃገሪቱን ወደተሻለ ከፍታ ለመውሰድ ከባዱ ፈተና የሚሆንባቸው የኢትዮጵያ ህዝብ ሳይሆን ራሳቸው የሚመሩት ኢህአዴግ ነው ብለዋል።'' ብዙዎቹ የፓርቲው አባላት ለለውጥ የተዘጋጁ አይደሉም፤ ጠቅላዩ ከሚያመጧቸው የለውጥ ሃሳቦች ጋርም አብረው መጓዝ አይችሉም። አሁንም ቢሆን ፈጣን ለውጥ ማምጣት የማይችሉ ከሆነ ህዝቡ መጠየቅ ይጀምራል።''    ጋዜጠኛና የሰብአዊ መብት ተሟጋች እስክንድር ነጋ ጠቅላይ ሚኒስትሩ አሁን እየተከተሉት ባለው አካሄድ ሃገሪቱን ወደ ብልጽግና ይመሯታል ብዬ አላስብም በማለት ተከራክሯል።'' ጠቅላይ ሚኒስትሩ ለውጥ ለማምጣት የመረጡት መንገድ የተሳሳተና ወዳልተፈለገ አቅጣጫ የሚመራ ነው።'' ብሏል።ጋዜጠኛ ጸዳለ ለማ ደግሞ የጠቅላይ ሚኒስትሩ ፈተናዎች ከሁለት አቅጣጫዎች እንደሚመነጩ ታስረዳለች። ''ኢትዮጵያ ውስጥ ለውጥና ብልጽግና ሊመጣ የሚችለው ጠቅላይ ሚኒስትር ዓብይ አህመድ የሚመሩት ፓርቲ ራሱን ፈትሾ ለለውጥ ሲዘጋጅና በብሄር ፖለቲካ ሲገዳደል የነበረው ህዝብ ይቅር ለመባባል ሲዘጋጅ ነው'' ብላለች።    



ሌላኛው ተሳታፊዎቹን ያከራከረ ሃሳብ በብሄር ላይ የተመሰረተ ፌደራሊዝም ለኢትዮጵያ ያስፈልጋታል ወይስ አያስፈልጋትም የሚለው ጥያቄ ነበር።  በዘር የተከፋፈለውና መስማማት የማይችለው የተማረው ሃይል ራሱን ለመቀየርና ልዩነቶቹን አጥብቦ አብሮ ለመስራት እስካልተዘጋጀ ድረስ ምንም አይነት ለውጥ ሊመጣ አይችልም የሚሉት ፕሮፌሰር መራራ ጉዲና በደንብ ከታሰበበት ፌደራሊዝሙ በራሱ ለውጥ ሊያመጣ ይችላል ብለው ያምናሉ።እስክንድር ነጋ በበኩሉ ከሶስት ሚሊየን በላይ ሰዎችን ከመኖሪያ ቀያቸው እንዲፈናቀሉ ምክንያት የሆነው ፌደራሊዝሙ ነው፤ አሁንም ቢሆን ጠቅላይ ሚኒስትሩ በዚህ ዙሪያ አልተሳካላቸውም ብሎ የተከራከረ ሲሆን የሶማሌ ክልል ፕሬዝዳንት አቶ ሙስጠፋ ኦማር ግን ተቃራኒ ሃሳብ አላቸው።''ከዚህ በፊትም ቢሆን በሚሊየኖች የሚቆጠሩ ሰዎች ይፈናቀሉ ነበር። ነገር ግን ይህን ያክል ሰዎች ተፈናቅለዋል ብሎ እንኳን ማውራት አይቻልም ነበር። አሁን ግን ሌላው ቢቀር በነጻነት ስለተፈናቃዮቹ ማውራት ጀምረናል'' ብለዋል።  አክለውም ''በተለያዩ አካባቢዎች የሚነሳው ግጭት ሙሉ በሙሉ ሃገሪቱ አልተረጋጋችም ለማለት በቂ አይደለም። ህዝቡ የተቃውሞ ሰልፍ ለመውጣት ፍራቻ አለመሳየቱ በራሱ የሚያሳየው ነገር አለ። ሁሌም ቢሆን ለውጥ ሊመጣ ሲል መንገራገጭ ያለ ነው።'' ''መረሳት የሌለበት ሌላኛው ነገር በሃገር ውስጥ የሚፈናቀሉት እንዳሉ ሆነው ለውጡን ለመደገፍና የበኩላቸውን አስተዋጽኦ ለማድረግ ወደሃገር ቤት የተመለሱትስ? '' በማለት አቶ ሙሰጠፋ ሃሳባቸውን አጠናክረዋል።• የክልል እንሁን ጥያቄ እዚህም እዚያም?


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የለውጡ ጎዳና እስከየት?
የጥላቻ ንግግርና የሃሰተኛ መረጃ ስርጭትን ለመከላከል የተዘጋጀው ረቂቅ አዋጅም በመድረኩ ብዙ ሃሳቦችን ያንሸራሸረ ጉዳይ ነበር።ረቂቅ አዋጁ የጥላቻ ንግግር ትርጉም ብሎ ሲያስቀምጥ ""ሆን ብሎ የሌላ ግለሰብን፣ የተወሰነ ቡድንን ወይም ማህበረሰብን ብሔርን፣ ሃይማኖትን፣ ቀለምን፣ ፆታን አካል ጉዳኝነትን ዜግነትን፣ ስደተኝነትን፣ ቋንቋን፣ ውጫዊ ገፅታን መሰረት በማድረግ ሆነ ብሎ እኩይ አድርጎ የሚስል የሚያንኳስስ፣ የሚያስፈራራ፣ መድልዎ ወይም ጥቃት እንዲፈፀም የሚያነሳሳ ጥላቻ አዘል መልዕክቶችን በመናገር፣ ፅሁፍ በመፃፍ፤ በኪነ ጥበብ እና እደ ጥበብ፣ የድምፅ ቅጂ ወይም ቪዲዮ፣ መልእክቶችን ብሮድካስት ማድረግ ወይም በማህበራዊ ሚዲያ ማሰራጨትን"" እንደሚመለከት ይገልጻል።ጋዜጠኛ እስክንድር ነጋ እንደሚለው ኢትዮጵያ የጥላቻ ንግግር ህግ ያስፈልጋታል። ነገር ግን አተረጓጎሙ ላይ ከፍተኛ ጥርጣሬና ስጋት አለኝ ብሏል።''ልክ የጸረ ሽብር ህጉ የመናገር ነጻነትን እንደገደበው ሁሉ ይሄኛውም ተመሳሳይ ነገር እንዳይፈጠር ጥንቃቄ ሊደረግ ይገባል።''     ፕሮፌሰር መራራ ጉዲና ደግሞ የጥላቻ ንግግር ህጉ አሳሳቢ ነው በማለት ጀምረዋል። ''ምክንያቱም ህግ ተርጓሚው አካል በነጻነትና ሙሉ መረጃዎችን ይዞ መስራት የማይችል ከሆነ አሁንም ቢሆን ህጉ በተሳሳተ መልኩ ሊተረጎም ይችላል።''ጋዜጠኛ ጸዳለ ለማ ደግሞ በዚህ ጉዳይ ላይ በመንግስት መፍረድ ከባድ ነው ብላለች ''በቀላሉ በቁጥጥር ስር ሊውሉ የሚችሉ አጋጣሚዎች በማህበራዊ ሚዲያ በተሰራጩ የተሳሳቱና ግጭት በሚያስነሱ መልእክቶች ብቻ ለብዙ ሰዎች ህይወት መጥፋት ምክንያት ሆነዋል።'' ነገር ግን የህጉ አተገባበር ላይ አሁንም ቢሆን ጥንቃቄ ሊደረግ እንደሚገባ ትስማማለች። የክርክር መድረኩ ከላይ ከተጠቀሱት ሃሳቦች በተጨማሪ ጠቅላይ ሚኒስትር ዓብይ አህመድ የተለያዩ የመንግስት ድርጅቶችና ፋብሪካዎችን ሙሉ በሙሉና በከፊል ወደግል ባለሃብቶች ለማዘዋወር ያቀረቡት ሃሳብ እንዲሁም በቀጣይ ሊደረግ ስለታሰበው ምርጫ ውይይት ተደርጓል።
",https://www.bbc.com/amharic/news-48264661
8,ኢንዶኔዥያ፡ እናት አልባዎቹ መንደሮች,15 ሜይ 2019,"




በምስራቃዊ ኢንዶኔዢያ በሚገኙ መንደሮች አብዛኛዎቹ ወጣት እናቶች ለተሻለ ስራና ህይወት ፍለጋ ልጆቻቸውን ትተው ወደውጪ ሃገራት ተሰድደዋል። የሃገሬው ሰውም እነዚህን አካባቢዎች 'እናት አልባዎቹ መንደሮች' ይላቸዋል።ኤሊ ሱሲያዋቲ እናቷ ጥላት ስትሄድ ገና የ11 ዓመት ልጅ የነበረች ሲሆን አያቷ ናቸው የሚያሳድጓት። የኤሊ እናት ማርቲያና ከባለቤቷ ጋር ከተፋታች በኋላ ልጇን በተሻለ ሁኔታ ለማሳደግና ቤተሰቦቿን ለመርዳት በማሰብ ሳዑዲ አረቢያ ውስጥ በቤት ሰራተኝነት ለመቀጠር ወሰነች።• ቄሮ፣ ሴታዊት፣ ፋኖ…የትውልዱ ድምጾችኤሊ በአስራዎቹ እድሜ ክልል ውስጥ የምትገኝ ሲሆን እናቷ አብራት አለመኖሯ ብዙ ነገር እንዳጎደለባት ትናገራለች።''ትምህርት ቤት ውስጥ ቤተሰብ ያላቸው ጓደኞቼን ስመለከት እጅጉን አዝናለሁ። እናቴ መቼ ነው የምትመጣው እያልኩ በጣም እጨነቃለሁ።'' ትላለች።ኤሊ የምትኖርባትና በምስራቃዊ 'ሎምቦክ' የምትገኘው መንደር 'ዋናሳብ' ትባላለች። በዚች መንደር እናቶች የልጆቻቸውን ፍላጎት ለማሟላትና የተሻለ ህይወት ለመምራት ወደ ውጪ ሃገራት መሄድ የተለመደና የሚበረታታ ነገር ነው።አብዛኛዎቹ ወንዶች ደግሞ በግብርና ስራ የሚተዳደሩ አልያም በቀን ስራ ህይወታቸውን የሚገፉ ናቸው። ገቢያቸው ሴቶቹ ወደውጪ ሃገራት ሄደው ከሚልኩት ገንዘብ ጋር ሲወዳደር ደግሞ እዚህ ግባ የሚባል አይደለም። በመንደሯ እናቶች ወደውጪ ሃገራት ሲሄዱ ቤተዘመድ ሰብሰብ ይልና ልጆቻቸውን እንዴት እንደሚያሳድጉላቸው ይመክራል። ሁሉም የቤተሰብ አባል ልጆቹን የመንከባከብ ሃላፊነት አለበት።  ነገር ግን እናቶቻቸውን ለሚሰናበቱት ልጆች ምን ያህል ከባድ ሊሆን እንደሚችል መገመት አይከብድም።



ካሪማቱል አዲቢያ እናቷ ጥላት ስትሄድ ገና የአንድ ዓመት ልጅ የነበረች ሲሆን እንደገና የተገናኙትም የ12 ዓመት ታዳጊ እያለች ነው።  '' ልክ እንዳየኋት ግራ ተጋባሁ። ማን እንደሆነች አላውቅም። እናቴ ስታለቅስ አስታውሳለሁ። ለምን የእኔ ልጅ እንደሆነች አትረዳም እያለች አያቴን ትጠይቅ ነበር።'' ትላለች።   ካሪማቱል እናቷን ለመጀመሪያ ጊዜ እስከምታያት ድረስ ፎቶዋን እንኳን ተመልክታ አታውቅም። ሙሉ እድሜዋን ያሳለፈችው በአክስቷ ባይቅ ቤት ነው። ባይቅ በቤቷ ውስጥ ዘጠኝ ልጆችን ታሳድጋለች። ከዘጠኙ ግን የእርሷ የሆነው አንድ ልጅ ብቻ ነው። ካራማቱልን ጨምሮ ስምንቱ ስራ ፍለጋ ወደሌላ ሃገር የሄዱ የእህቶቿ ልጆች ናቸው።• ሜድ ኢን ቻይና- የሀገር ባህል አልባሳቶቻችን• በአንዳንድ ሃገራት ጉርሻ መስጠት እንደ ስደብ እንደሚቆጠር ያውቃሉ? የኢንዶኔዢያ ሴቶች ወደተለያዩ ሃገራት ስራ ፍለጋ መሄድ የጀመሩት በጎርጎሳውያኑ አቆጣጠር 1980ዎቹ ውስጥ ሲሆን  አብዛኛዎቹ ለጥቃትና ሌሎች ተዛማጅ ችግሮች የተጋለጡ ናቸው።ስራ ፍለጋ ዘመድ አዝማድ ተሰናብተው፤ ልጆቻቸውን ለቤተሰብ አደራ ሰጥተው ወደ ውጪ ሃገራት የሄዱና በሬሳ ሳጥን የተመለሱ ብዙዎች መሆናቸውን 'የዋናሳብ' መንደር ነዋሪዎች ይናገራሉ።ጾታዊ ጥቃት ይደርስባቸዋል፤ ይደበደባሉ አንዳንዴም የሰሩበት ደመወዝ ሳይከፈላቸው ይባረራሉ።በእንቅርት ላይ ጆሮ ደግፍ እንዲሉ አንዳንዶቹ ደግሞ ሌሎች ልጆች ወልደው ይመጣሉ። ብዙ ጊዜ በአሰሪዎቻቸው ጾታዊ ጥቃት ደርሶባቸው ነው ልጆቹን የሚወልዷቸው። የተሻለ ስራ ፍለጋ በተለይ ወደ አረብ ሃገራት ከሚሄዱት ኢንዶኔዢያውያን መካከል ሁለት ሶስተኛውን ቦታ የሚይዙት ሴቶች ሲሆኑ የሚልኩት ገንዘብ ደግሞ ተተኪው ትውልድ  ወደ ትምህርት ቤት የመሄዱንና ያለመሄዱን እድል እስከመወሰን ይደርሳል።ኤሊ እናቷን ለዘጠኝ ዓመታት አላየቻትም፤ ነገር ግን የሚላከው ገንዘብ ቤተሰቡ ምግብ በልቶ ማደሩን ከማረጋገጥ አልፎ ዩኒቨርሲቲ የገባች የመጀመሪያዋ የቤተሰብ አባል መሆን አስችሏታል። • የምግብ ምርጫዎ ስለማንነትዎ ይናገራል?በአሁኑ ወቅት ኢስላማዊ የገንዘብ አስተዳደር በማጥናት ላይ የምትገኘው ኤሊ እናቷ ያደረገችላትን ነገር መገንዘብ የጀመረች ትመስላለች። ''እሷ ወደ አረብ ሃገር ባትሄድ ኖሮ ቤተሰባችን ምን ይውጠው እንደነበር አላውቅም። ትምህርቴንም መከታተል እንደማልችል ይሰማኛል'' ትላለች።'' ቤተሰቦቻችን የተማሩ ስላልነበሩ ይህንን መንገድ መርጠዋል። እኛ ደግሞ ተምረን የተሻለ ህይወት እንደምንመራ ተስፋ አደርጋለሁ። ጥሩ ህይወት ለመኖርና ፍላጎቶቻችንን ለማሟላት ወደውጪ ሃገራት የግድ መሄድ የለብንም።''
",https://www.bbc.com/amharic/news-48264656
9,በአፋር ታጣቂዎች በከፈቱት ተኩስ አንድ ሰው ገድለው ሌላ አቆሰሉ,14 ሜይ 2019,"




በአፋር ክልል ገዋኔ አካባቢ በባጃጅ ይጓዙ የነበሩ ሰዎች ላይ ተኩስ ተከፍቶ አንድ ሰው መሞቱን የአፋር ክልል የሰላምና ፀጥታ ቢሮ ኃላፊ አቶ አሕመድ መሐመድ ለቢቢሲ ገልጸዋል። ኃላፊው እንደተናገሩት፤ ጥቃቱ የተፈጸመው በባለሦስት ጎማ ተሽከርካሪ (ባጃጅ) ሲጓዙ በነበሩ የግብርና ኮሌጅ መምህራን ላይ ነው። ታጣቂዎቹ በጥቃቱ አንድ ሰው ሲገድሉ ሌላኛውን አቁስለዋል። • የሠላም ተጓዧ ሉሲ (ድንቅነሽ) ምን ደረሰች?""ታጣቂዎቹ በአፋርና ኢሳ መካከል ግጭት አስነስተዋል ተብለው በመንግሥት እየተፈለጉ ያሉ ናቸው"" ሲሉ ኃላፊው ተናግረዋል።አቶ አሕመድ እንዳሉት፤ ከዚህ ቀደም ታጣቂዎች ገዋኔ ከተማ ገብተው አንድ ሰው ገድለው፤ አንድ ሰው አቁስለዋል። አንድ የስምንት ዓመት ሕፃንም አግተውም ወስደዋል ብለዋል።ሃላፊው ጨምረውም ከሳምንታት በፊት ለአንድ ሰው ሞት ምክንያት በሆነው በትግራይ ፖሊስ የእግር ኳስ ተጫዋቾች ላይ የተፈጸመው ጥቃትም ከዚሁ ታጣቂ ቡድን ጋር የተያያዘ እንደሆነ አመልክተዋል። ገዋኔ አካባቢ በርካታ ጥቃቶች እየደረሱ በመሆኑ ምን እየተሠራ ነው ስንል ኃላፊውን ጠይቀናቸው ነበር። መንግሥት በጉዳዩ ክትትል እያደረገ እንደሆነና የጸጥታ ኃይል መሰማራቱንም ገልጸው፤ ሕዝቡን ራሱን እንዲጠብቅም አሳስበዋል።• ""የመከላከያ ሚኒስቴርን በተሻለ መልኩ መምራት ይቻላል"" ኢንጂነር አይሻ መሀመድ በአካባቢው በተደጋጋሚ ጥቃት እየተሰነዘረ ስለሆነ የመከላከያ ሠራዊት ጥበቃ እንዲያደረግ መሰማራቱን ገልጸው፤ ""ጥቃቱን እየፈፀሙ ያሉት መንግሥት እየፈለጋቸው ያሉ ሰዎች ናቸው"" ብለዋል።
",https://www.bbc.com/amharic/48263644
10,ማይናማር፡ አብራሪው አውሮፕላኑን ያለ ፊት ጎማው አሳርፎታል,13 ሜይ 2019,"



Image copyright
Reuters


አጭር የምስል መግለጫ

                    አብራሪው አውሮፕላኑን በሠላም በማሳረፉ አድናቆት ተችሮታል።
                

በማይናማር የፊት ጎማዎች የመዘርጋት ችግር ያጋጠመውን አውሮፕላን ያለ ፊት ጎማው በሠላም እንዲያርፍ የያደረገው አብራሪ አድናቆት እየተቸረው ነው።ባለቤትነቱ የማይናማር ብሔራዊ አየር መንገድ የሆነው አውሮፕላኑ በማንዳላይ አየር ማረፊያ ችግር ካጋጠመው በኋላ በማኮብኮቢያው መም ላይ በዝግታ ነበር ያረፈው። የዚህ ኢምብሬር 190 የተሰኘው አውሮፕላን አብራሪ፤ በአውሮፕላኑ ውስጥ የነበሩ 89 ተሳፋሪዎች አንዳችም ጉዳት ሳያጋጥማቸው አውሮፕላኑን በሠላም በማሳረፉ አድናቆት ተችሮታል።ከያንጎን የተነሳው ይህ አውሮፕላን ወደ ማንዳላይ መቃረቢያ ሲደርስ ነበር የአውሮፕላኑ የፊት ጎማዎች አልዘረጋም ያሉት። በዚህ ጊዜ ታዲያ አብራሪው እያንዳንዱን የአደጋ ጊዜ ጥንቃቄዎችን የወሰደ ሲሆን የአውሮፕላኑን ክብደት ለመቀነስም ብዙ ነዳጅ እንዳቃጠለ አየር መንገዱ አስታውቋል።አብራሪው ምያት ሞ ኡንግ  የአየር ትራፊክ ተቆጣጣሪዎቹ የሚያርፍበትን ቦታ እስከሚወስኑለት ድረስም አየር ማረፊያውን ሁለት ጊዜ ዞሮታል ሲል አየር መንገዱ አክሏል።• ከአዲስ አበባ ናይሮቢ በመብረር ላይ የነበረው ET302 ተከሰከሰ• ቦይንግ የአደጋውን የምርመራ ውጤት ተቀበለ አውሮፕላኑ ሲያርፍ የሚያሳየው ተንቀሳቃሽ ምስል አውሮፕላኑ አፍንጫው መሬት እስከሚነካ ድረስ በኋላ ጎማው ነበር ያረፈው። አውሮፕላኑም እስከሚቆም ድረስ ለ25 ሰከንዶች በመሬት ላይ በቀስታ ተንሸራቷል።የማይናማር የትራንስፖርት ሚንስትር ዊነ ሃንት ለሮይተርስ የዜና ወኪል "" አብራሪው በጣም ትልቅ ሥራ ነው የሠራው "" ሲሉ አሞካሽተውታል።• አደጋው የደረሰበት ቦይንግ 737 የገጠመው ምን ነበር ? በማይናማር በዚህ ሳምንት ብቻ እንዲህ ዓይነት ችግር ሲያጋጥም ለሁለተኛ ጊዜ ነው ተብሏል።ባለፈው ረቡዕ ቢማን የባንግላዲሽ አየር መንገድ አውሮፕላን ባጋጠመው መጥፎ የአየር ሁኔታ በያንጎነ አውሮፕላን ማረፊያ ለማረፍ በሚሞክርበት ጊዜ ማኮብኮቢያ መሙን ስቶ ተንሸራቶ ነበር።  በአደጋውም በትንሹ 17 ሰዎች መጎዳታቸው ይታወሳል።
",https://www.bbc.com/amharic/news-48250908
