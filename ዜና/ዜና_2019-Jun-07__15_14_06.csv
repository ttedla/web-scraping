ደረጃ,ርዕስ,ቀን,ዜና,ድረ-ገጽ
1,እግር ኳስ ተጫዋቹ ወንድወሰን ዮሐንስ እንዴት ተገደለ?,6 ጁን 2019,"



Image copyright
Nekemte City Football

ትናንት ህይወቱ ያለፈው የነቀምት ከነማ ተጫዋች ወንድወሰን ዮሐንስ አሟሟት አጠያያቂ ሆኗል።  የኦሮሞ ዲሞክራቲክ ፓርቲ ማዕከላዊ ኮሚቴ ጽ/ቤት ኃላፊው አቶ አዲሱ አረጋ ትናንት ምሸት በነቀምት ከተማ በአንድ ሆቴል ላይ በተወረወረ ቦንብ አንድ ሰው ተገደለ ቢሉም ሟቹን በቅርብ የሚያውቁ እና የሆስፒታል ምንጮች ደግሞ ወጣቱ የተገደለው በጥይት ተመትቶ ነው ይላሉ። አቶ አዲሱ አረጋ ትናንት ከምሽቱ 1 ሰዓት አካባቢ ነቀምት ከተማ 'ፋክት' በሚባል ሆቴል ላይ በተወረወረ ቦምብ ሶስት ሰዎች መቁሰላቸውንና አንድ ሰው መገደሉን በፌስቡክ ገጻቸው ላይ አስፈረዋል። አቶ አዲሱ የሟቹንም ሆነ በቦንብ ፍንዳታ ጉዳት የደረሰባቸውን ሰዎች ስም ዝርዝር አልጠቀሱም። • የደብረብርሃን ዩኒቨርስቲ ተማሪዎች ስጋት ላይ ነን ይላሉ • ስለ ግንቦት 27፤ 1983 የጎተራው ፍንዳታ ምን ያስታውሳሉ?• ድምጻዊ ዳዲ ገላንን ገድሏል የተባለው የእድሜ ልክ እስራት ተፈረደበትአቶ ቾምቤ ገ/ህይወት የነቀምት ከነማ አሰልጣኝ ሲሆኑ፤ ትናንት የተገደለው ወጣት የቡድናቸው ተጫዋች መሆኑን አረጋግጠዋል። አቶ ቼምቤ እንደሚሉት ሟች ወንድወሰን ዮሐንስ ህይወቱ ያለፈው በቦንብ ፍንዳታ ሳይሆን ከፍንዳታው በኋላ በተተኮሰበት ጥይት መሆኑን ያስረዳሉ። ''እራት ለመብላት አምስት ሆነን ወጣን። እነሱ የፈረንጅ ምግብ መብላት ፈልገው 'ፋርም ላንድ' ወደሚባል ሆቴል ገቡ። እኔ ደግሞ እነሱ ካሉበት ጎን ወደሚገኘው 'ፋክት' ሆቴል ገባሁ። ቦምቡ የፈነዳው እኔ የነበርኩበት ሆቴል ውስጥ ነው'' የሚሉት አቶ ቾምቤ፤ በፍንዳታው ጉዳት ባይገጥማቸውም፤ ከተፈጠረው ግርግር ለማምለጥ ሲሞክሩ የመፈነካከት ጉዳት እንደደረሰባቸው ያስረዳሉ። ''ቦምቡ ከፈነዳ በኋላ እነ ወንደሰን ደውለው ደህን መሆኔን ጠይቀውኝ ነበር'' የሚሉት አቶ ቾምቤ፤ ተጫዋቾቹ በፍጥነት ከሚገኙበት ሆቴል ወደ መኖሪያ ቦታቸው እንዲሄዱ እንደነገሯቸው አቶ ቾምቤ ያስታውሳሉ። ''ህክምና ለማግኘት ወደ ግል ክሊኒክ ሄጄ ነበር። እዛ እያለሁ አንድ የጸጥታ ኃይል አስከባሪ የሆነ ሰው ስልክ ደውሎ ወንድሰን በጥይት ተመትቶ ሆስፒታል እንደሚገኝ ነገረኝ'' በማለት ትናንት የነበረውን ሁኔታ ያስረዳሉ። አቶ ቾምቤ ሆስፒታል ሲደርሱ ተጨዋቹ ህይወቱ አልፎ ነበር። በነቀምት ሆስፒታል ሃኪም የሆኑት ዶ/ር ዳምጠው ጋረደው ተጨዋቹ በጥይት ተመትቶ ህይወቱ ማለፉን ያረጋግጣሉ። ''በስተቀኝ በኩል ከብብቱ ስር የተመታ ሲሆን ጥይቱ በግራ በኩል ወጥቷል'' ያሉት ዶ/ር ዳምጠው፤ ወንድወሰን ወደ ሆስፒታል የመጣው ከምሸቱ ሁለት ሰዓት አከባቢ እንደሆነ እና ሆስፒታል ሲደርስም ህይወቱ አልፎ እንደነበረ ይናገራሉ። ወንድወሰን ለምን እና ማን በተኮስው ጥይት እንደተገደለ የታወቀ ነገር የለም። ስለጉዳዩ ማብራሪያ ለመጠየቅ ፖሊስን ለማግኘት ያደረግነው ጥረት አልተሳካም። 'ፋክት' በሚሰኘው ሆቴል ላይም ማን እና ለምን የቦምብ ጥቃት እንደሰነዘረ ባይገለጽም፤ አቶ አዲሱ ትናንት በፌስቡክ ገጻቸው ባሰፈሩት ጽሁፍ፤ ቦምቡን የወረወሩ ተጠርጣሪዎች በፖሊስ ቁጥጥር ሥር መዋላቸውን ገልጸዋል። 'ፋክት' ሆቴል በነቀምት ከተማ በርካታ ተጠቃሚ ካላቸው ታዋቂ ምግብ ቤቶች መካከል አንዱ መሆኑን ለመረዳት ችለናል። በተጨማሪም የምስራቅ ወለጋ ዞን ፖሊስ ጽ/ቤት፣ ፍርድ ቤት እና የዞኑ አስተዳደር ቢሮዎች 'ፋክት ሆቴል' በሚገኝበት አቅራቢያ ይገኛሉ። 
",https://www.bbc.com/amharic/48545499
2,በደብረብርሃን ዩኒቨርስቲ የተፈጠረው አለመረጋጋት ለቀናት መቀጠሉ ተሰማ,6 ጁን 2019,"




የደብረብርሃን ዩኒቨርሲቲ ተማሪዎች ''በማንነታችን ምክንያት ጥቃት እየተሰነዘረብን ነው'' ሲሉ ለቢቢሲ ተናገሩ። ብሄር ተኮር ጥቃቶች እየተሰነዘሩብን ነው የሚሉት ተማሪዎቹ፤ በዩኒቨርሲቲው የተከሰተው አለመረጋጋት ለቀናት መዝለቁን ተናግረዋል። ''ወንድ ተማሪዎች በአንድ ህንጻ ሴት ተማሪዎችም ደግሞ በሌላ ህንጻ ውስጥ ሆነን በአንድ ቦታ እንድንቆይ ተደርገናል። ምግብ እንኳን ከበላን ዛሬ ሦስተኛ ቀናችን ነው። ችግራችሁ ምንድነው ብሎ የጠየቀን አካል እንኳ የለም'' በማለት ስሟ እንዳይጠቀስ የጠየቀች የዩኒቨርሲቲ ተማሪ ለቢቢሲ ተናግራለች። በዩኒቨርሲቲው ተከስቶ በነበረ ግጭት ጉዳት የገጠማቸው ተማሪዎችም ከህንጻው እንዳይወጡ ስለመደረጋቸው ተማሪዎቹ ይናገራሉ። • የሕክምና ባለሙያው ታካሚዎችን በመግደል ዘብጥያ ወረደ • የአምልኮ ቦታ የተነፈጉት የአክሱም ሙስሊሞች • የቱሉ ፈራ ደጋግ ኢትዮጵያዊ ልቦችከዩኒቨርሲቲው ሸሸቶ ወደ አዲስ አበባ እንደመጣ የሚናገረው ሌላው ተማሪ፤ በዩኒቨርሲቲው የተሰማሩ የፌደራል ፖሊስ እና የአማራ ክልል ጸጥታ አስከባሪ ኃይሎች ቁጥር አነስተኛ በመሆኑ በተማሪዎች ላይ የሚደርሰውን ጥቃት ማስቆም አልቻሉም ይላል። ''እነሱ [የጸጥታ አስከባሪዎች] ምንም ማድረግ አልቻሉም። ተማሪዎችን እንደበድባለን ብለው ሲነሱ ይማጸኗቸዋል እንጂ ምንም አይነት እርምጃ አይወስዱም። በቁጥጥር ሥር ቢያውሏቸውም ወደ ህግ አካል አያቀርቧቸውም'' ይላል።በደብረ ብርሃን ዩኒቨርሲቲ አለመረጋጋት ከተከሰተ ሁለት ሳምንታት የተቆጠሩ ሲሆን ከባለፈው እሁድ ወዲህ ግን ግጭቱ እየጠነከረ እንደመጣ ተማሪዎቹ ያስረዳሉ። የግጭቱ መነሾ ይህ ነው ሊባል እንደማይችል የሚናገሩት ተማሪዎቹ፤ በአንድ ብሔር ተወላጅ ተማሪዎች ላይ ድብደባ መፈጸም እንደተጀመረ ያነጋገርናቸው ተማሪዎች ያስረዳሉ። 



''እየደረሰብን ያለውን ጥቃት ሊያስቆምልን የሚችል አካል ባለመገኘቱ ሰኞ ዕለት ምን ማድረግ እንደሚኖርብን ለመነጋገር ውይይት ማድረግ ጀመርን'' በማለት ኢላማ ሆነናል ካሉት ተማሪዎች አንዱ ያስረዳል። ስብሰባ እያደረጉ በሚገኙበት ወቅት የተደራጁ ተማሪዎች ድንጋይ መወርወር መጀመራቸውን ይሄው ተማሪ ለቢቢሲ ተናግሯል። የደብረ ብርሃን ከተማ ሁለተኛ ፖሊስ ጣቢያ ምክትል ኮማንደር ዘነበ ገብሩ በበኩላቸው ''በሁለት ሰዎች መካከል የተፈጠረ ግጭት ወደ ቡድን ጸብ ተሸጋገረ'' በማለት የግጭቱን መንስዔ ይገልጻሉ። የኦሮሚያ ክልል ተወላጅ የሆኑ ተማሪዎች ካለባቸው ስጋት የተነሳ ምግብ ለመመገብ ወደ ካፍቴሪያ እየሄዱ አይደለም ሲሉም የተማሪዎቹን ሀሳብ ትክክለኛነት ይናገራሉ። ምክትል ኮማንደር ዘነበ በተማሪዎቹ ላይ ምንም አይነት ጉዳት እንዳልደረሰባቸው እና የሚገኙባቸው ህንጻዎችን በጸጥታ ኃይሎች ተከቦ እንደሚገኝ ለቢቢሲ ተናግረዋል። ''ድንጋይ ሲወረውሩ የተያዙ 10 ተማሪዎች ስማቸው በዩኒቨርሲቲው ከተመዘገበ በኋላ ምክር ተሰጥቷቸው ተለቀዋል። አሁን በእስር ላይ የሚገኝ ተማሪ የለም'' በማለት ያስረዱት ኮማንደሩ፤ ተማሪዎች ብቻ ሳይሆን ከግቢው ውጪ ያሉ አንዳንድ አካላትም ጥቃት አድርሰውብናል የሚለውን የተማሪዎች ክስ በፍፁም ሲሉ ያጣጥላሉ።''ከግቢ ውጪ መጥቶ ጥቃት የሰነዘረ በፍጹም የለም'' አክለውም ''በሺህ የሚቆጠሩ ተማሪዎች ይገኛሉ። ከውጪ ገብቶ ችግር መፍጠር የሚፈልግ ሊኖር ይችላል። እስካሁን ግን በእኛ በኩል አልተረጋገጠም። የኦሮሞ እና የአማራ ብሄር ተወላጆች እንዲጋጩ የሚፈልግ አካል እንዳለ ይሰማናል'' በማለት ምክትል ኮማንደሩ ይናገራሉ። ያነጋገርናቸው ተማሪዎች በዚህ ሁኔታ ትምህርት መቀጠል እንደሚከብዳቸው ተናግረው ወደ ቀያቸው መመለስ እንደሚፈልጉ ገልጸዋል።  የዩኒቨርሲቲው ኃላፊዎች ስበሰባ ላይ ነን በማለታቸው ሃሳባቸውን ማካተት አልቻልንም። በዩኒቨርሲቲው በተፈጠረው ግጭትና ውጥረት ትምህርት የተቋረጠ ሲሆን አመሻሽ ላይ ባገኘነው መረጃ መሰረት ዛሬ ተማሪዎች ከዩኒቨርሲቲው አመራሮች እና ከመንግሥት ባለስልጣናት ጋር ውይይት ሲያደረጉ መዋላቸውን ሰምተናል።
",https://www.bbc.com/amharic/news-48545493
3,ስለ ግንቦት 27፤ 1983 የጎተራው ግምጃ ቤት ፍንዳታ ምን ያስታውሳሉ?,6 ጁን 2019,"



Image copyright
Francoise De Mulder

ግንቦት 27፤ 1983 ዓ.ም.፤ ደርግ ወድቆ ጊዜያዊ አስተዳደር ሥልጣን ከያዘ አንድ ሳምንት ሞልቶታል። አዲስ አበባ ከጥይት እና መሰል ድምፆች ጋብ ብላ በእርጋት ማሰብ የጀመረችበት ወቅት ነበር። ነገር ግን ሌሊት 10 ገደማ የሆነውን ማንም አልጠበቀውም። ሃገር ሰላም ብለው እንቅልፍ ላይ ያሉ አዲስ አበባውያንን ቀልብ የገፈፈ ክስተት። ከ100 በላይ ሰዎችን የቀጠፈ ጉድ።ኒው ዮርክ ታይምስ ጋዜጣ በዕለቱ ያወጣው ዕትም ላይ የአዲስ አበባ ሕዝብ ቁጥር በግምት 3 ሚሊዮን ይሆናል ይላል። ታድያ ይህን ሁሉ ሰው በአንዴ 'ክው' የሚያደርግ ምን ሊሆን ይችላል?የተሰማው ፍንዳታ ነበር። ከበ...ድ ያለ ፍንዳታ። ከጎተራ እስከ ሰሜን ሆቴል የተሰማ። ከአቃቂ እስከ ኮተቤ ቀልብን የገፈፈ።መታሰቢያ ሸዋዬ ይልማ የዛኔ የ12 ዓመት ታዳጊ ነበርኩ ትላለች፤ የ7ኛ ክፍል ተማሪ። ቢሆንም ክስተቱን መቼም አትረሣውም። «የዛን ሰሞን ከሁለት ሳምንት ጀምሮ ትምህርት ተዘግቶ ነበር። ልክ ጓድ መንግሥቱ ኃይላማርያም ከሃገር ኮበለሉ ተብሎ የተነገረ 'ለት [ግንቦት 13] ቤተሰቦቻችን ለቅመውን ወደ ቤት ገባን። ከዚያ በኋላ ትምህርት አልነበረም። አስጨናቂ ሳምንት ነበር። ልክ በሳምንቱ [ግንቦት 20] የኢህአዴግ ሠራዊት አዲስ አበባ ገባ። ከዚያ በኋላ የጥይት ድምፅ አልነበረም፤ ትንሽ ጋብ ብሎ ነበር።»• የዛሬ 30 ዓመት... የኮ/ል መንግሥቱ አውሮፕላን ለምን አልጋየም?አዲስ አበባ ከዚያ በፊት በነበሩት ሳምንታት የጥይት ይሁን መሰል ፍንዳታዎች ድምፅ ይህን ያህል ብርቋ አልነበረም። መታሰቢያ ትቀጥላለች. . .«ከእንቅልፋችን የቀሰቀሰን ፍንዳታው ነበር። መሬት 'ሚያንቀጠቅጥ ዓይነት ፍንዳታ ነበር። በዚያ ላይ ጨለማ ነው። ምን እንደሆነ አላወቅንም፤ እስከዛን 'ለት ከሰማናቸው ፍንዳታዎችም በጣም የተለየ ነበር። ሁሉም ሰው ተነሳ፤ ነገር ግን ግራ በገባው ስሜት ውስጥ ነበር። ጦርነት ነው እንዳንል ጦርነቱ አልቋል. . .ምን እንበለው? አየቆየ ሲመጣ የጥይት የሚመስሉ ትንንሽ ፍንዳታዎች መስማት ጀመርን።»ፍንዳታውን የሸሹ ሰዎች እግራቸው ወደመራቸው መትመም ያዙ። ወደ እነመታሰቢያ ሠፈርም የመጡ አልጠፉም።«እንግዲህ አስበው ሠፈራችን ሰሜና ማዘጋጃ ነው። ግን ፍንዳታውን የሸሹ ሰዎች በግምት ከፍንዳታው አንድ ሁለት ሰዓት በኋላ እኛ ሠፈር ደርሰዋል። ወላጆቼ ወጥተው ሲጠይቁ ፍንዳታ እንደሆነ ተረዱ። የሚቀጣጠል ነገር እንዳለም ከሰዎቹ ሰሙ። ወላጆቼም ግራ ገብቷቸው ነበር። እኛም እንውጣ ወይስ ትንሽ እንጠብቅ ዓይነት ነገር ነበር የነበረው። መጨረሻ ላይ አንድ ድብል...ቅ ያለ ፍንዳታ ተሰማ። በጣም ከባድ ከመሆኑ የተነሳ መስኮታችን ሁላ የሚረግፍ ነበር የመሰለው። ከዚያ በኋላ ነው ፍንዳታውም የተረጋጋው፤ ቀኑም እየነጋ መጣ።»የጦር መሣሪያ ማከማቻይድነቅ አብርሃ ክስተቱን ለመዘገብ ካሜራቸውን አንግበው ወደሥፍራው ካመሩ ሰዎች መካከል ነበር። ይድነቅ በወቅቱ የሚያነሳቸውን ፎቶዎችን እና ተንቀሳቃሽ ምስሎችን ለሕወሓት ማሕደር ክፍል ያስረክባል። ቢሯቸው የነበረው ደግሞ አቡነ ጴጥሮስ አካባቢ የነበረው የኢትዮጵያ ራድዮ ዋና መሥሪያ ቤት። «ፍንዳታውን ስንሰማ የኛ 'ክሩ' ቪዲዮ እና ፎቶግራፍ ለማንሳት ወደዚያ ሄደ። የፈነዳው የጦር መሣሪያ ማከማቻ የነበረ ሥፍራ ነበር፤ በርካታ ብረታብረቶችም ነበሩ ሥፍራው ላይ። ፍንዳታው አካባቢው በጭስ እንዲዋጥ አድርጎ ነበር። ብዙ ተጎጅዎችም ነበሩ። በርካቶች ሞተዋል፤ የቆሰሉም የትየለሌ ነበሩ። እኛ ፎቶ እና ቪደዮ ስናነሳ የነበረው እዚያ የነበረውን ሁኔታ ነበር።» ያኔ ጎተራ፤ እንደዛሬ በማሳለጫ ሳትከበብ ግዙፍ የነዳጅ ማከማቻ እና የለስላሳ ፋብሪካ አልተለይዋትም ነበር። የኢንዱስትሪ ሚኒስቴር መሥሪያ ቤት መናኸሪያም ነበረች ጎተራ። «በጣም አስገራሚው ነገር እንዲያውም ነዳጅ ማደያው አለመፈንዳቱ ነው» ትላለች መታሰቢያ።«ጎተራ፤ አሁን ያለውን ቅርፅ ሳይዝ በፊት 'ኮንፊውዥን ስኩዌር' ነበር የምንለው። መዓት አስፋልቶች የሚገናኙበት ነበር፤ ባቡሩም ያልፍ ነበር በዚያ በኩል። በሁለቱም አቅጣጫ ነዳጅ ማከማቻዎች ነበሩ፤ የእህል ጎተራው አለ፤ ለስላሳ ፍብሪካው አለ። ሰዉ በኋላ ላይ እንደ ተዓምር ያወራው 'ነዳጅ ማደያዎቹ አለመፈንዳታቸው' እያለ ነበር። ምክንያቱም አደጋ የበለጠ የከፋ ይሆን ነበር። በወቅቱ በፍንዳታው ምክንያት ከ100 በላይ ሰዎች መሞታቸው ተነገረ። የቆሰሉም በርካታ ነበሩ። ያኔ የነበረው ጊዜያዊ አስተዳደር ጣቱን በደርግ ሰዎች ላይ ቀሰረ። ማካማቸውን ሆን ብለው ያፈነዱት የደርግ 'ርዝራሾች' ናቸው አለ። ምሽት ላይ ዜና ሲነበብ ከአደጋው ሌላ አስደንጋጭ ዜና ተሰማ፤ ታዋቂው ጋዜጠኛ ሞሐመድ አሚን በፍንዳታው ምክንያት አንድ እጁን ማጣቱ። • ኮሎኔል መንግሥቱ ለህፃናት አምባ ልጆች ደብዳቤ ላኩ


Image copyright
Francoise De Mulder

ሞሃመድ አሚንይድነቅ ስለ ሞሐመድ የሚያስታውሰውን ሲወጋ «እኛ በሥፍራው ስንደርስ ሞሐመድ እና ሌሎች ዓለም አቀፍ ጋዜጠኞች ፎቶ እያነሱ ነበር» ይላል። ሞሐመድ አሚን እጁ ላይ ጉዳት የደረሰበት በሁለተኛው ፍንዳታ ነው። ከዚያ በፊት ግን ፍንዳታውን እና አካባቢውን እየዞረ ሲቃኝ፤ ምስልም ሲወስድ ነበር። ነገር ግን ሁለተኛው ፍንዳታ የእርሱን ግራ እጅ የባልደረባው ጆን ማታይን ነብስ ሊወስድ ግድ ሆነ። «እነዚህማ ለገንዘብ ብለው ነው እንጂ እንዴት እንዲህ ዓይነት ሥፍራ እየገቡ ፎቶ ያነሳሉ በማለት ራቅ ብለን የቆምነው እኔና የኛ ካሜራ ክሩ ስናወጋ ነበር» ይላል ይድነቅ የሞን ጀግንነት ሲያስታውስ። «አደጋው ሲደርስ በሥፈራው የነበረው አምቡላንስ ወደ ሆስፒታል ወሰዳቸው። ሥራው ግርግር ነበረው። ካሜራቸውን ጥለው ነበር የሄዱት። እኛ ነን ካሜራቸውን ሰብስበን ያስቀመጥንላቸው።» እርግጥ የዛኔ ታዳጊ ነበርሽ። ቢሆንም የአደጋው ምክንያት ምን እንደነበር ታስታውሻለች? ለመታሰቢያ ያቀረብንላት ጥያቄ. . .«እኔ እሱ ነገር ምንም ትዝ አይለኝም። ቀልቤን ስቦት የነበረው ምሽት ላይ የተነገረው ዜና ነው። ሞሐማድ አሚን በፍንዳታው ምክንያት ጉዳት ደረሰበት ተብሎ ሲነገር። ሞሐመድ አሚን ለእኔ በጣም ትልቅ 'አይዶል' ብዬ የምለው ጋዜጠኛ፤ ከኢትዯጵያ ጋር ልዩ ቁርኝት ያለው ሰው ነው።»


Skip Twitter post  by @metiyilma

28yrs ago, #AddisAbaba woke up to a blast. The war was over so we didn't know what's going on. In a moment, we saw ppl in shock rushing away in pyjs, telling in trembling voices the weapons depot in Gottera exploded, houses turned into ashes, ppl lost their lives & got injured. pic.twitter.com/dz2ctMJaeX— Meti Shewaye Yilma (@metiyilma) 4 ጁን 2019

End of Twitter post  by @metiyilma



ሞሐመድ አሚን አንድ እጁ ጉዳት ደርሶበት እንኳ በአንዱ እጁ ይቀርፅ ነበር አሉ። እውነት ይሆን? ማን ያውጋ የነበረ. . .እንዲሉ ይህን ጥያቄ ለይድነቅ ሰነዘርንለት።«አይይይይይ. . .እውነት አይደለም። ብዙ ደም እየፈሰሰው ነበር እኮ። ኋላ ላይ በሕክምና ተቆረጠ አንጅ፤ አንድ እጁ ተንጠልጥሎ ነበር። 'ሬዚዝታንስም' አልነበረውም፤ ያ ሁሉ ደም እየፈሰሰ እንዴት ብሎ? ካሜራው እኮ ወድቋል። አምቡላንስ ለሕክምና ወሰደው፤ ንብረቱን ደግሞ እኛ ይዘንለት ሄድን። በኋላ ነው መጥቶ የተረከበው።»ድኀረ-ኢሕአዴግ ትውልድ ስለ ጎተራው ፍንዳታ እምብዛም ትዝታ ላይኖረው ይችል ይሆናል። በኢትዮጵያ ታሪክ ትልቅ ሥፍራ ካለው ወርሃ ግንቦት ክስተቶች አንዱ መሆኑ ግን አልቀረም። እኛም ለማጣቀሻ ይሆን ዘንድ ይህችን ከተብናት። • በመፈንቅለ መንግሥቱ ዙሪያ ያልተመለሱት አምስቱ ጥያቄዎች
",https://www.bbc.com/amharic/48538338
4,የሕክምና ባለሙያው ታካሚዎችን በመግደል ዘብጥያ ወረደ,6 ጁን 2019,"



Image copyright
Reuters

ጀርመናዊው የቀድሞ ነርስ የ85 ታካሚዎችን ነብስ በማጥፋት ወንጀል ጥፋተኛ ተባለ።በምስራቅ ጀርመን በሚገኙ ሁለት ሆስፒታሎች ይሠራ የነበረው ነርስ የ85 ታካሚዎችን ነብስ አጥፈተሃል ተብሎ ተፈርዶበታል።ኒየልስ ኾግል የተባለ ግለሰብ በሁለት ሰዎች ግድያ የእድሜ ልክ እስራት ተፈርዶበት ማረሚያ ነበር የሚገኘው። ግለሰቡ በጀርመን የቅርብ ዓመታት ታሪክ በርካታ ሰዎችን የገደለ ሰው እንደሆነ ይገመታል። • የባህል ሃኪሙ የተማመነበት ጥይት ማርከሻ ባለመስራቱ ሞተ• 'የሴቶች ቫያግራ' በአፍሪካዊቷ ሃገርእ.ኤ.አ ከ1999 እስከ 2005 ባለው ጊዜ የልብ መድኃኒት ከሚፈቀደው በላይ በመስጠት ነው ታካሚዎች እስከወዲያኛው እንዲያሸልቡ ያደረገው ተብሏል። ሰውዬው ግድያውን የፈፀመው ታካሚዎችን ለማዳን ነው ቢልም ታማሚዎቹ ከፈውስ ይልቅ ሞት እጣ ፈንታቸው ሆኗል።  የፍርድ አደባባይ ላይ የቀረበው የ42 ዓመቱ ኾገል የታካሚዎችን ቤተሰቦች ይቅር በሉኝ ሲል ተማፅኗል። ''ባለፉት ዓመታት ላደረስኩባችሁ በደል በሙሉ ከልብ ይቅርታ እንድታደርጉልኝ እጠይቃለሁ'' ቢልም በርካቶች የአዞ እንባ ሲሉ ኮንነውታል። ቀድሞ ማረሚያ ቤት ከገባበት የሁለት ሰዎች ግድያ ጋር በድምሩ 100 ሰዎችን ገድሏል። ፖሊስ ግን ቁጥሩ ሳይልቅ አይቀርም የሚል ጥርጣሬ አለው። የኒየልስ ኾግል ሰዎችን የመግደል አባዜው እንዲገታ የሆነው እ.ኤ.አ 2005 ላይ በሃኪም ያልታዘዘ መድሃኒት ለታካሚው ሲሰጥ በመገኘቱ ነበር። በዚህም ተግባሩ በግድያ ሙከራ 7 ዓመታትን በእስር እንዲያሳልፍ ተፈርዶበታል። በሌሎች ተመሳሳይ ክሶች ደግሞ እ.ኤ.አ 2015 ላይ የእድሜ ልክ እስራት ተበይኖበት ነበር። ሰውዬው 55 ሰዎችን መግደሉን ፍርድ ቤት ፊት ቀርቦ አምኗል። ዜናውን የሰሙ ጀርመናዊያን እስካሁን ከድንጋጤ የወጡ አይመስሉም።  
",https://www.bbc.com/amharic/news-48545494
5,የአክሱም ሙስሊሞች ጥይቄ መቼ ምላሽ ያገኝ ይሆን?,6 ጁን 2019,"





አጭር የምስል መግለጫ

                    ከአክሱም 15 ኪሎሜትር ርቀት ርቃ በምትገኘው ውቅሮማራይ ሙስሊሞች ጸሎት ሲያደርሱ
                

የታሪክ ተመራማሪዎች አክሱም ከ3 ሺህ ዓመት በላይ ያስቆጠረች ጥንታዊ ከተማ ነች ሲሉ፤ የሃይማኖት አባቶች ደግሞ አክሱም ከ6 ሺህ ዓመት በላይ ያስቆጠረች ከተማ ናት ይላሉ። በዓለማችን ከታዩት ጥንታዊ እና ትልልቅ ስልጣኔዎች መካከል የአክሱም ስልጣኔ አንዱ ነው። የሙሴ ጽላት እንደሚገኝባት የሚታመነው አክሱም በክርስትና እምነት ተከታዮች ዘንድ ትልቅ ስፍራ ይሰጣታል። ይህ በእንዲህ እንዳለ በከተማዋ የእስልምና እምነት ተከታዮች ያላቸው የሃይማኖት ነጻነት ጉዳይ እያወዛገበ መልስ ሳያገኝ እስካሁን ድረስ ቆይቷል። • በረመዳን ፆም ምግብ የበሉ 80 ሰዎች በቁጥጥር ስር ዋሉ  አቶ አዚዝ መሐመድ ሳልህ (ስማቸው የተቀየረ) ተወልደው ያደጉት በአክሱም ከተማ ሲሆን በከተማዋ ቢያንስ ከ26 ዓመታት በላይ ኖረዋል። የአቶ አዚዝ አባት 12 ልጆችን ወልደው ሙሉ ዕድሜያቸውን ያሳለፉትም በአክሱም ከተማ ነው። ''አክሱም ውስጥ ሙስሊም እና ክርስትያን በሃዘን ይሁን በደስታ ተለያይተን አናውቅም'' የሚሉት አቶ አዚዝ፤ የሚቆረቁራቸው ነገር እንዳለ ግን አልሸሸጉም።''አትስገዱ ብሎ የከለከለን ሰው የለም፤ በየቤታችን መስገድ እንችላለን። አርብ ሲሆን ግን መንገድ ላይ ያውም ፀሐይ ላይ ነው የምንሰግደው። ክርስትያን ወንድሞቻችን 'ትንሽ ቦታ ሰጥተናቸው ለምን ጥላ ስር አይሰግዱም?' ብለው አለማሰባቸው ቅር ያሰኛል'' በማለት ቅሬታቸው ይገልጻሉ።• ሁለት እምነቶችን በአንድ ጣራ ለአስርታት ያሳደሩ ጥንዶች • በአክሱም ዩኒቨርስቲ ግጭት የተጠረጠሩ ተያዙ  በተጨማሪ ''የእስልምና መሪዎቻችን 'ተናግረናል፤ አመለክተናል' ይሉናል እስካሁን ግን ያየነው ነገር ግን የለም'' ይላሉ።ሌላኛው የአክሱም ከተማ ነዋሪ እና የእስልምና እምነት ተከታይ የሆኑት አቶ አብዱ መሐመድ ዓሊ (ስማቸው የተቀየረ) ለቢቢሲ ሃሳባቸውን አካፍለዋል። ሃሳብ ከመስጠታቸው በፊት ጋዜጠኞች መሆናችንን የሚያሳይ መረጃ ጠይቀውን ካረጋገጡ በኋላ የሚከታተለን ሰው አለመኖሩን ለማጣራት ግራና ቀኝ አማተሩ። አቶ አብዱ ተወልደው ያደጉት አክሱም ከተማ ማይሹም በሚባል አካባቢ ነው። አቶ አብዱ በአክሱም ከተማ የእስልምና እምነት ተከታዮች የሆኑ ሰዎች ቁጥር መጨመርን ተከትሎ መስገጃ ቦታ አስፈልጓቸው እንደነበረ ያስታውሳሉ።




አጭር የምስል መግለጫ

                    በኩረ ሊቃውንት ጎደፋ መርሃ፣ በትረ ትጉሃን አምሳሉ ስቡህ እና ሊቀ ካህናት ተክለሃይማኖት
                

በንጉሡ ዘመን የእስልምና እምነት ተከታይ ባልሆኑ ሰዎች መኖሪያ ቤት ጭምር ከአንድ ብር ከሃምሳ ሳንቲም እስከ ሦስት ብር እየከፈሉ ይሰግዱ እንደነበረ ያስረዳሉ። የእምነቱ ተከታዮች ቁጥር ሲበራከት ግን ከንጉሡ ዘመን ጀምረው መስጊድ መስሪያ ቦታ እንዲሰጣቸው መጠየቅ እንደጀመሩ አቶ አብዱ ያስታውሳሉ።''አክሱም ገዳም ነው፤ መስጊድ እንድትሰሩ አንፈቅድላችሁም'' የሚል ምላሽ እንደተሰጣቸው ያስታውሳሉ።ቆይቶም አክሱም ውስጥ ማይ ዓኾ በሚባል ስፍራ መስጅድ መስሪያ ቦታ ከተሰጣቸው በኋላ በጭቃና እንጨት መስራት ሲጀምሩ፤ ሰዎች እንዳቃጠሉባቸው ይናገራሉ።''መስጅድ ብቻ አይደለም፤ መኖሪያ ቤትም አልነበረንም። ደርግ ወደ ስልጣን ሲመጣ ሁሉም ኢትዮጵያዊያን እኩል ናቸው ብሎ መሬት ሰጠን። ነገርግን 'አክሱም ገዳም ስለሆነ መስጅድ ልትሰሩበት አይፈቀድም' ሲሉን እንሰማለን። ማን ነው እንደዚህ ያለው? ከየት የመጣ ህግ ነው?'' ለሚለው ጥያቄ ግን መልስ የለም ይላሉ።• የቻይና ሙስሊሞች ምድራዊ 'ጀሐነም' ሲጋለጥ• የቱሉ ፈራ ደጋግ ኢትዮጵያዊ ልቦች""እየኖርን ያለነው ከወንድሞቻችን ጋር ነው"" የሚሉት አቶ አብዱ ቀደም ሲል 'ሰማይ አምድ የለው፤ እስላም ሃገር የለው' ይባል የነበረው ኋላ ቀር አባባል በደርግ ጊዜ መቅረቱን ነገር ግን ኢህአዴግ ወደ ስልጣን ሲመጣም ጥያቄያቸውን ማቅረብ እንደቀጠሉ ይገልጻሉ። በተጨማሪ ''ወደ አክሱም የሚመጣ ማንኛውም አስተዳዳሪ መስጅድ መስሪያ ቦታ እንዳትሰጥ ተብሎ ውስጥ ለውስጥ ይነገረዋል'' ይላሉ አቶ አብዱ አህመድ።''የአክሱም ከተማ አስተዳደር 'መስጅድ መፍቀድ የእኛ ስልጣን አይደለም' ሲሉን የ3500 ሰዎች ፊርማ በማሰባሰብ ወደ ትግራይ ክልል አስተዳደር በመሄድ ቅሬታ አቅርበን፤ 'መልስ እንሰጣችኋለን፤ ታገሱ' አሉን። እስካሁን የተሰጠን ምላሽ ግን የለም።'' ሲሉ ያክላሉ።''አርብ ሲሆን በተከራየነው እና መስጅድ ብለን በምናምነው ቦታ ተሰባስበን እንሰግዳለን። ድምጽ ማጉያ ከተጠቀምን ግን 'ለምን ጮክ አላችሁ? ማርያምን ደፈራችኋት?ድምጽ ቀንሱ፤ ያልነበራችሁን ጠባይ አታምጡ' ይሉናል። ይህ ደግሞ በነጻነት እንዳንሰግድ ጫና ይፈጥርብናል። የምንጸልይበት እና የምንቀበርበት መሬት የፈጣሪ ስጦታ ነው'' ሲሉ ያማርራሉ።አክሱም ውስጥ የሚገኘው የእስልምና ጉዳዮች ጽህፈት ቤት ኪራይ ለ12 ዓመታት እንደከፈለላቸው አቶ አብዱ ገልጸው፤ በ2010 ጥቅምት ወር ግን 'ከአሁን በኋላ አንከፍልላችሁም' ተብለናልም ይላሉ። ''ጽህፈት ቤቱ ገቢ ስለሌለው ክፈሉልን ብለን ቅሬታ አቅርበን እምቢ ብለውናል"" በማለት እስካሁን እንዳልተግባቡ ይናገራሉ።• ዴንማርክ ሙሉ የፊት ገጽታን የሚሸፍን 'ሂጃብ' አገደችከእምነት ስፍራ ጥያቄው ባሻገር ደግሞ የሙስሊሞች መቃብር እንዲታጠር ጠይቀው እንዳልተፈጸመ፣ ሙስሊሞች እርድ የሚፈጽምበት ቦታ ቢሰጣቸውም ሥጋ የሚከፋፈሉበት ቦታ ግን እንዳላገኙ ይጠቅሳሉ። በአክሱም የሚገኙ የእስልምና እምነት ተከታዮች ሃይማኖታዊ ሥርዓቶች የሚፈጽሙበት ቦታ ሲጠይቁ ዘመናት ተቆጥረዋል። የደርግ ሥርዓት በወደቀበት የመጀመሪያ ዓመታት አክሱም ውስጥ በሃይማኖት ሰበብ በተቀሰቀሰ ግጭት የሰው ሕይወት መጥፋቱም ይታወሳል።




አጭር የምስል መግለጫ

                    የአክሱም ፅዮን ማሪያም ቤተክርስቲያን
                

''አክሱም ከአንድ ቤተክርስትያን በላይ መሸከም አትችልም''የአክሱም ገደማትና አድባራት ምክትል አስተዳደር በኩረ ሊቃውንት ጎደፋ መርሃ አክሱም ውስጥ የተለያየ እምነት ያላቸው ሰዎች በሰላም መኖር እንደሚችሉ ይናገራሉ። ""ነገር ግን አንዲት ቤተ-ክርስትያን ነች ያለችው፤ ከዚያ ውጭ ሌላ ከተጨመረ ግን የነበረውን ታሪክ ማበላሸት ነው"" የሚል የጸና እምነት አላቸው። ""አንዲት ቤተ-ክርስቲያን ግን የተለያዩ እምነቶች በሰላም እና መቻቻል የሚኖሩባት ከተማ ነች"" ይላሉ አክሱምን።''አዲስ መንግሥት በመጣ ቁጥር 'መስጅድ ይሰራልን' እያሉ የሚጠይቁ ሰዎች አሉ"" የሚሉት ምክትል አስተዳደሪው፤ ይህንን ጥያቄ የሚያቀርቡት ደግሞ ከሌላ ቦታ የመጡ ሙስሊሞች ናቸው ይላሉ። ምሳሌም ሲጠቅሱ ""የአክሱም ዩኒቨርሲቲ ከተከፈተ ጀምሮ ጥያቄዎች በማንሳት አክሱም ውስጥ ተወልደው ባደጉት ላይ ተጽኖ እየተፈጠረ ነው። አክሱም ተወልደው ያደጉት ግን ምን የጎደለብን ነገር የለም ነው የሚሉት።"" ይላሉ።""አንድ ሙስሊም ሲሞት፤ ቄስ፣ ዲያቆን እና ምዕመናን ሄደው ይቀብራሉ፣ ያስተዛዝናሉ፣ ያጽናናሉ። በሰርግ ጊዜም እንደዚሁ። የሚካኤል፣ የማርያም ጸበል ሲኖርም ይመጣሉ። አብረን ነው የምንኖረው። እኔ የቤተክርስቲያን አገልጋይ ነኝ። የልብ ጓደኛዬ ሙስሊም ነው። ልዩነት የለንም'' በማለትም ይናገራሉ።• የሞት ፍርደ ውድቅ የተደረገላት አሲያ ቢቢ ካናዳ ገባች • ቴምር በረመዳን ለምን ይዘወተራል?ከዚህ አንጻር አቶ አብዱ መሃመድ ከውጭ የሚገፋፋቸው ኃይል አለ በሚለው ሃሳብ አይስማሙም። ከአሁን በፊትም እስላማዊ ትምህርት ቤት ለመስራት ተፈቅዶላቸው መንግሥት መሬት ሰጥቷቸው የነበረ ቢሆንም እስካሁን ተግባራዊ እንዳልተደረገ ያስታውሳሉ።በአክሱም የሚኖሩት ሙስሊሞችና ክርስትያኖች ጥብቅ ትስስር እንዳላቸው የሚናገሩት በኩረ ሊቃውንት ጎደፋ ''መስጂድ የሚጠይቀው ሰው አሜሪካ ያለው ነው። ድሬዳዋ እና ጂማ ሆነው 'ፍትህ ለአክሱም ሙስሊሞች' እያሉ ሰው የሚያነሳሱ ምን አገባቸው? እኛ ተከባብረን ነው የምንኖረው'' ሲሉ ይጠይቃሉ።ጨምረውም አክሱም ውስጥ አስራ ሦስት የሙስሊሞች መስገጃ ቦታዎች እንዳሉና ""'መስጅድ የለም' የሚሉት አዲስ አበባ ያሉት ናቸው። 'ምልክት ይደረግበት' ይላሉ። ምልክት ከፈለጉ ከአክሱም 15 ኪሎ ሜትር ውቅሮ ማራይ ወይም አድዋ ሄደው መጠቀም ይችላሉ።''አክሱም ውስጥ አይታሰብም በኩረ ሊቃውንት ጎደፋ መርሃ አክሱም ውስጥ መስጂድ መሰራት የለበትም ብለው ከሚያምኑ ሰዎች መካከል አንዱ ናቸው ""አክሱም ውስጥ መስጅድ እንዲሰራ ባለመፈቀዱ ሙስሊሞች ይከፉ ይሆናል። እኛ ኦርቶዶክሶች ደግሞ ለምሳሌ መስጅድ ይሰራ የሚል ትእዛዝ ቢመጣ እንሞታለን"" በማለት እንደማይቀበሉት ይናገራሉ።ለዚህ እንደ ዋና ምክንያት የሚያስቀምጡት ወላጆቻቸው ለዘመናት ያቆዩት ታሪክ እንዲለወጥ አለመፈለጋቸው መሆኑን ጠቅሰው ""ወላጆቻችን በሃይማኖት ጉዳይ ላይ ከዚች አንድ ስንዝርም እንዳትቀንሱ እንዳትጨምሩ ብለውን ቃል አስገብተውን ነው ያለፉት"" በማለት በከተማዋ መስጅድ መገንባት እንደሌለበት ይሞግታሉ። ከሚቀርበው ታሪካዊና ሃይማኖታዊ ክርክር ባሻገር የከተማዋ ሙስሊም ነዋሪዎች ጥያቄ ከሰብዓዊ መብት አንጻርም መታየት አለበት የሚሉ ሰዎች በርካቶች ናቸው። የአክሱም ገደማትና አድባራት ምክትል አስተዳደሪው ግን ይህን ""መብት የሁለቱም ወገን ጥያቄን የሚያቅፍ መሆን አለበት"" ብለው ይቃወማሉ። ""ለብዙ ዘመናት ቅድመ አያቶቻቸው ያልነበራቸውን ነገር እንዴት አሁን ይጠይቃሉ። ወላጆቻቸው ያቆዩላቸው ነገር ብንከለክላቸው ኖሮ አሁን ጥያቄ ማንሳት ይቻል ነበር። መስጅድ ላይ ምልክት ይደርግበት ማለት ግን ያልነበረ ነገር ነው፤ ታሪክ ማበላሸትም ነው"" ሲሉ ይከራከራሉ።  • ወደ ለንደን የሚሄደው አስደናቂው የትራምፕ ጓዝ 




አጭር የምስል መግለጫ

                    ሙስሊም እናቶች በውቅሮማራይ መስጂድ ውስጥ
                

አክሱም ክርስትያናዊት ከተማየኦርቶዶክስ ተዋህዶ ሃይማኖት መሪዎች በአክሱም ከተማ በያሬዳዊ ቃና የታጀበ ቃለ እግዚአብሔር ብቻ ነው መሰማት ያለበት የሚል ጠንካራ ኣቋም አላቸው። የተቀደሰ ስፍራ ነው ብለውም ያምናሉ። የአክሱም ገደማትና አድባራት ምክትል አስተዳደሪ የሆኑት በኩረ ሊቃውንት ጎደፋ መርሃ ""ሙስሊሞች መካን አክብረው እንደሚይዙዋት ሁሉ፤ አክሱምም ለእኛ መካ ማለት ነች። አክሱም ውስጥ ሌላ ድምጽ መሰማት የለበትም። አላህ ወአክበር የሚል ድምጽ ከተሰማ፡ አክሱም ገዳም መሆኗ አበቃ ማለት ነው"" ይላሉ። የአክሱም ፅዮን ማርያም አገልጋይ የሆኑት በትረ ትጉሃን አምሳሉ ስቡህ በበኩላቸው ""ጽላተ ሙሴ ባለበት ስፍራ ሌሎች እምነቶች ሊኖሩ አይገባም። ይሄ እምነት እንጂ ጭካኔ አይደለም። በጉልበት እንዲሰራ ከተፈለገ ግን ጦርነት ማወጅ ማለት ነው"" በማለት ጉዳዩ አላስፈላጊ መዘዝ እንዳያስከትል ያሳስባሉ። ከአክሱም በ15 ኪሎሜትር ርቀት ላይ ውቅሮማራይ የምትባል አነስተኛ ከተማ ትገኛለች። በአንድ መስጊድ በርከት ያሉ እስልምና አማኞች ተሰብስበው እየሰገዱ ነው። ሴቶች ደግሞ የሚበላና የሚጠጣ እያቀረቡ ነበር። ከመካከላቸውም እድሜያቸው ከ50 እንደሚያልፍ የሚናገሩት እናት ""በከተማችን አምስት መስጊዶች አሉ። አክሱም የማርያም ጽዮን መቀመጫ ነች ብለው ስለሚያምኑ በአክሱም ከተማ ግን ከጥንትም መስጊድ ኖሮ አያውቅም። በመመካከርና በሰላም መስጂድ ቢሰራ ጥሩ ነው፤ ከዚያ ውጪ ግን እኛ ከወላጆቻችን አንበልጥም። ሰላም ነው የምንፈልገው"" ይላሉ። 




አጭር የምስል መግለጫ

                    ከአክሱም 15 ኪሎሜትር ርቀት ርቆ ውቅሮማራይ ከተማ የሚገኘው መስጂድ
                

ተግባብተን መስራት እንፈልጋለንበአጸደ እንዳ'ሚካኤል ቤተክርስትያን የሚያገለግሉት ሊቀ ካህናት ተክለሃይማኖት በአክሱም ከተማ ውስጥ መስጂድ እንዲሰራ የመፍቀድም ሆነ የመከልከሉ ነገር በመንግሥት የሚወሰን ጉዳይ እንዳልሆነ ይናገራሉ።  እንደ እርሳቸው እምነት ይህ የሆነው ""መንግሥት መስጊድ ይሰራ ብሎ ቢፈቅድ በነገታው የሚከተለውን አደጋ ስለተረዳ እንጂ ክርስትያንን ወዶ ሙስሊሙን ስለጠላ አይደለም"" በማለት ጉዳዩን ከአክሱም ህዝብ ባሻገር የትግራይ ህዝብ ብሎም የኢትዮጵያ ህዝብን የሚመለከት ነው እንደሆነ ይጠቅሳሉ።መካ ለሙስሊሞች ቅዱስ ቦታ እንደሆነው ሁሉ አክሱምም ለኢትዮጵያ ክርስቲያኖች ቅዱስ ቦታ ነው የሚሉት ሊቀ ካህኑ ""በመካ ቤተ ክርስትያን ቢሰራም ባይሰራም በእኛ ላይ የሚያመጣው ለውጥ የለም። እኛ ግን አንፈቅድም"" ሲሉ ፈርጠም ብለው ይናገራሉ። በአክሱም ከተማ ጋር ተያይዞ ስለሚነሳው የእስልምና እምነት ተከታዮች መስጂድ እንዲኖራቸው የመፈለግ ጥያቄን በተመለከተ የከተማ አስተዳደር የሚሰጠው ምላሽ ካለ ለቀረበላቸው ጥያቄ አስተያየት ለመስጠት ፈቃኛ ሳይሆን ቀርቷል።  የትግራይ ክልል እስልምና ጉዳዮች ዋና ጸሐፊ አቶ መሐመድ ካሕሳይ በሙስሊሙ ማኅበረሰብ በኩል መስጂድ እንዲኖር ፍላጎቱ እንዳለ ጠቅሰው ""ሕዝበ ሙስሊሙና ክርስትያኑ አምኖበት ነው ይህ ነገር እውን እንዲሆን የምንፈልገው። ተግባብተን ነው መስጂድ መስራት የምናስበው"" ብለዋል። 
",https://www.bbc.com/amharic/48518761
6,ህገወጥ ስደተኛ ተማሪዎች ከትምህርት ቤት እንዲባረሩ የጠየቀችው መምህርት ተባረረች,6 ጁን 2019,"



Image copyright
CBS

በቴክሳስ አንዲት የሁለተኛ ደረጃ መምህርት ህገወጥ ስደተኛ ተማሪዎች ከትምህርት ቤት እንዲባረሩ የዶራናልድ ትራምፕን እርዳታን በትዊተር ገጿ መጠየቋን ተከትሎ በምላሹ ፎርት ወርዝ የተሰኘው ትምህርት ቤት አባሯታል። ጆርጂያ ክላርክ የተባለችው ይህችው መምህርት በትዊተር ገጿ ባሰፈረቸው መልዕክት ""ትምህርት ቤቱ ከሜክሲኮ በመጡ ህገወጥ ስደተኞች ተሞልቷል። ትምህርት ቤቱ ይህንን የሚያጣራ ሰው ሊመድብ ይገባል፤ ተማሪዎቹም ሊባረሩ ይገባል"" ብላለች።በትዊተር ገጿ ላይ የፃፈችው መልዕክት በይፋ የሚታይ እንዳልመሰላትም ለትምህርት ቤቱ አስተዳደር ገልጻለች። •ስደተኞች በየዓመቱ 8 ቢሊዮን ዶላር ለቤተሰቦቻቸው ይልካሉ•የሰሀራ በረሐን በክራች ያቋረጡት ስደተኞች •በኢትዮጵያ ስላሉ ስደተኞች አንዳንድ ነጥቦች ከፍተኛ ቁጥር ያላቸው ስደተኞችና የመብት ተሟጋቾች ትምህርት ቤቱ ኮንትራቷን እንዲያቋርጥ መጠየቃቸውን ተከትሎ የትምህርት ቤቱ ቦርድ እንድትባረር ወስኗል። በዚህ ሳምንት ማክሰኞ የተባረረችው መምህርት ይግባኝ ለመጠየቅ አስራ አምስት ቀናት አላት። አንድ የስደተኞች መብት ተሟጋች ቡድንም መምህሯ ""ትምህርት ቤቶቹን ወደ መጠረዢያ ቦታነት የመቀየር ፍላጎት እንዳላት"" ገልፆ ቦርዱ በወሰደው አፋጣኝ እርምጃም ምስጋናውን ችሯል። ""ፎርት ወርዝ ከ86ሺ ተማሪዎች በላይ የሚማሩበት ነው፤ ዋናው አላማችንም ማንኛውም ተማሪ መድልዎና መገለል ሳይገጥመው ተከብሮ የሚማርበት ቦታን መፍጠር ነው"" በማለትም ትምህርት ቤቱ ስለ ውሳኔው አስታውቋል።የትምህርት ቤቱን ውሳኔ የተቃወሙትም አልታጡም፤ የፎርት ወርዝ ሪፐብሊካን ሴቶች የተባለ ቡድንም መምህርቷን ደግፎ፤ ውሳኔውን ህገ መንግስቱ የሰጣትን የመናገር ነፃነት የጣሰ ነው ብሏል። የአሜሪካ ከፍተኛ ፍርድ ቤት  በምንም ሁኔታ ያሉ ስደተኞችን የህዝብ ትምህርት ቤቶች ያለ ምንም ቅድመ ሁኔታ ተቀብለው እንዲያስተምሩ የደነገገ ሲሆን፤ ትምህርት ቤቶችም የስደተኛ ወላጆችን ስለ ህጋዊነታቸው መጠየቅ አይችሉም። ህጋዊ ባይሆኑ እንኳን ሪፖርት ማድርግ አይችሉም። 
",https://www.bbc.com/amharic/news-48538454
7,የጃፓን ሰራተኛ ሚኒስትር በስራ ቦታ ታኮ ጫማ አስፈላጊ ነው አሉ,6 ጁን 2019,"



Image copyright
Reuters

የጃፓን ሚኒስትር ሴቶችን ታኮ ጫማ እንዲጫሙ የሚያስገድደው የሥራ ቦታ የአለባበስ ስርዓትን ማስጠበቅ አስፈላጊ መሆኑን ተናገሩ።የጃፓን ጤናና ሰራተኛ ሚኒስትር የሆኑት ታኩሚ ኔሞቶ፣ ይህንን አከራካሪ ልምድ "" በሥራ ቦታ ላይ አስፈላጊና ተገቢ የሆነ ነገር እንዲሁም ማህበራዊ ተቀባይነት ያለው"" በማለት ደግፈው አስተያየታቸውን ሰጥተዋል።ይህንን አስተያየት የሰጡት የሕዝብ እንደራሴዎች ኮሚቴ ረቡዕ ተሰብስቦ በነበረበት ወቅት ነው።ወዲያውኑ አንድ ሕግ አውጪው አባል የሆኑ ግለሰብ እንዲህ አይነት ሕጎች ""ጊዜ ያለፈባቸው ናቸው"" ሲሉ የሚኒስትሩን ሀሳብ አጣጥለውታል።ሚኒስትሩ በጃፓን በአንዲት ተዋናይት ስለተጀመረውና በሥራ ቦታ ላይ አግላይ የሆነ የአለባበስ ስርዓትን የሚያዘው ደንብ እንዲሻር ስለሚጠይቀው የፊርማ ማሰባሰብ ላይ አስተያየታቸውን እንዲሰጡ ተጠይቀው ነበር ይህንን ያሉት።• ድምጻዊ ዳዲ ገላንን ገድሏል የተባለው የእድሜ ልክ እስራት ተፈረደበት• አሜሪካ፡ የመድኃኒት ዋጋ ሰማይ የደረሰባት ሃገር• በአዲስ አበባ የኮሌራ በሽታ ምልክት ታየተዋናይቷ ታኮ ጫማ በሥራ ቦታ ላይ መጫማትን የሚያዘውን ደንብ እንዲነሳ ፊርማ ማሰባሰብ የጀመረችው የቀብር አስፈፃሚዎች ደንቡን እንዲያከብሩ ከታዘዙ በኋላ ነው።የፊርማ ማሰባሰቡ ዘመቻ በዓለም አቀፍና በሀገር ውስጥ ከፍተኛ ድጋፍ አስገኝቶላታል።የተሰበሰበው 18 ሺህ 800 ፊርማም ለጃፓን ሰራተኛ ሚኒስቴር መሥሪያ ቤት ገቢ የተደረገ ሲሆን ደጋፊዎቹም የትዊተር ዘመቻ ጀምረዋል።የዚህ ዘመቻ መሪዎች እንደሚናገሩት በጃፓን አንዲት ሴት ለሥራ ስታመለክት ታኮ ጫማ ማድረግ እንደ ግዴታ ይቀርብላታል።""ይህ ዘመቻ ማህበራዊ ቅቡልነት ያለውን ይህ ተግባር አስወግዶ ሴት ልጅ እንደ ወንድ ማንኛውንም ጫማ አድርጋ በሥራ ገበታዋ ላይ እንድትገኝ ይፈቅዳል የሚል እምነት አለኝ"" ብላለች የዘመቻው መሪ ኢሺካዋ።ከዚህ ቀደም በእንግሊዝ አንዲት ሴት በጊዜያዊነት በተቀጠረችበት የፋይናንስ መሥሪያ ቤት ታኮ ጫማ ካላደረግሽ ተብላ መገደዷ የመገናኛ ብዙኃን ሽፋን በማግኘቱ ብቻ ድርጅቶች ሴቶች የፈለጉትን መጫማት እንደሚችሉ ገልፀው ነበር።እ.ኤ.አ በ2017 በአንዲት የካናዳ ግዛት ሴቶች ታኮ ጫማ እንዲጫሙ የሚያዝዘውን ደንብ ከሥራ ውጪ ማድረጋቸው ይታወሳል። አሁን ደግሞ ተራው የጃፓን ይመስላል።
",https://www.bbc.com/amharic/48538324
8,''ወደ ኢትዮጵያ የምናደርገውን ጉዞ አንሰርዝም'',4 ጁን 2019,"



Image copyright
NurPhoto

ትናንት ከ120 በላይ የኦርቶዶክስ ማህበራት ስብስብ የሆነው ሰልስቱ ምእት የማህበራት ህብረት በቅርቡ የተመሳሳይ ጾታ አፍቃሪያን በኢትዮጵያ ሊያደርጉ ያሰቡትን ጉብኝት በማስመልከት የተቃውሞ ድምጹን ለማሰማት ጋዜጣዊ መግለጫ ሰጥቷል። በሌላ በኩል የጉብኝቱ አዘጋጅ በኢትዮጵያ የምናደርገውን ጉዞ አንሰርዝም እያሉ ነው። የማህበራት ህብረቱ ሊቀመንበር የሆኑት ሊቀ ትጉሃን ደረጀ ነጋሽ ለቢቢሲ እንደገለፁት ''ቶቶ የሚባል አስጎብኚ ድርጅት በቅዱስ ላሊበላ እና ሌሎች መዳረሻዎች ላይ መጥተው ታሪካዊ አሻራችንን እናሳርፋለን የሚሉትን በመቃወም፤ መንግሥት ኃላፊነቱን እንዲወጣ፣ የሃይማኖት አባቶች ለጉዳዩ ትኩረት እንዲሰጡ እና ህዝቡም ጥንቃቄ እንዲያደርግ ነው መግለጫውን መስጠት ያስፈለገን'' ብለዋል። • በቤኒሻንጉል ጉሙዝ ታጣቂዎች አምስት ሰዎች ገደሉ • የቱሉ ፈራ ደጋግ ኢትዮጵያዊ ልቦች• የስዊዝ ፍርድ ቤት ለካስተር ሰሜንያ ፍርድ ሰጠለተመሳሳይ ጾታ አፍቃሪያን የጉብኝት ፕሮግራም በማዘጋጀት የሚታወቀው ቶቶ ቱርስ በኢትዮጵያ ከአራት ወራት በኋላ ለ14 ቀናት የሚዘልቅ የጉብኝት መርኃ ግብር አውጥቶ ጎብኚዎችን እየመዘገበ ይገኛል። በአንድ ሰው 7 ሺህ 900 የአሜሪካን ዶላር የሚጠየቅበት ይህ የጉብኝት ፕሮግራም በሁለት ሳምንት ቆይታው አርባ ምንጭ፣ ደቡብ ኦሞ፣ የጣና ገዳማት፣ ጎንደር፣ ላሊበላ፣ አክሱምን እና ሌሎች የቱሪስት መዳረሻ ስፍራዎችን ለማስጎብኘት መርሃ ግብር ቀርጿል። ሊቀ ትጉሃን ደረጀ የማህበራት ህብረቱ የተመሳሳይ ጾታ አፍቃሪዎቹ ወደ ኢትዮጵያ መምጣት የለባቸውም የተባለበትን ምክንያት ሲያስረዱ፤ ''በሃገሪቱ ህግ ድርጊቱ ወንጀል ነው። ከቀላል እስከ ከፍተኛ እስራት ያስቀጣል። ስለዚህ የኢትዮጵያን ሕግ ተላልፎ መምጣት አይችሉም። ሁለተኛ ድርጊቱ በሃይማኖት የተወገዘ ነው። በባህልም ጸያፍ ነው።'' ብለዋል። ''አርማቸውን ይዘው ላሊበላ ላይ እንገናኝ በማለት የዋጋ ተመን አውጠተው መንቀሳቀሳቸው የድፍረት ድፍረት ነው'' ሲሉም አክለዋል። ይህ ""እኩይ ተግባር"" ከሃገራችን መውጣት አለበት የሚሉት ሊቀ ትጉሃን ደረጀ፤ ''ሕጉ ተሻሽሎ መጥበቅ አለበት። የግብረ-ገብ ትምህርት መሰጠት አለበት"" ብለዋል፤ አክለውም ይህን ጉብኝት ተቃውመን አናቆምም።'' በማለት 'ስለ ኢትዮጵያ ዝም አንልም' የሚባል የተመሳሳይ ጾታ አፍቃሪነትን የሚቃወም ከኦርቶዶክስ፣ እስልምና፣ ካቶሊክ እና ፕሮቴስታንት እምነት ተከታዮች የተውጣጣ ሃገራዊ ማህበር እንደሚቋቋም ጨምረው ተናግረዋል።   


Image copyright
RobinOlimb

የቶቶ አስጎብኚ ድርጅት መስራች እና ባለቤት ዳን ዌር በበኩላቸው ''በተፈጠረው ነገር በጣም አዝኛለሁ። ወደ ኢትዮጵያ የምናደርገውን ጉዞ ግን አንሰርዝም'' ሲሉ ለቢቢሲ አረጋግጠዋል። ''የየትኛውም የሃይማኖት ተከታይ የሆነ ሰው የሚያስፈራው ነገር ያለ አይመስለኝም። የማንንም ሃይማኖት ልንጋፋም ሆነ የራሳችንን አስተሳሰብ በሰዎች ላይ ለመጫን አይደለም ወደ ኢትዮጵያ የምንሄደው። እንዳውም ባህሉን ለማየትና ለመረዳት እንዲሁም ለማድነቅ ነው የምንፈልገው።'' ጉብኝቱን በተመለከተ በማህበራዊ ሚዲያዎች ላይ የተመለከቱት ምላሽ በጣም እንዳሳዘናቸው የሚናገሩት ዳን፤ ""የኢትዮጵያ ባህልና ቱሪዝም መስሪያ ቤት ጉዳዩን በጥንቃቄ እንዲከታተለው ማሳሰብ እፈልጋለሁ"" ብለዋል።የአስጎብኚ ድርጅቱ ባለቤት በተያዘው መርሃ ግብር መሰረት ወደ ኢትዮጵያ የሚያደርጉትን ጉዞ እንደማይሰርዙ አስረግጠው ተናግረዋል። ''ወደ ኢትዮጵያ እንሄዳለን። ነገር ግን አሁንም ቢሆን ለደህንነታችን እንሰጋለን'' ይላሉ።•  ""ደላላው ወደ ቤቱ ወሰደኝ፤ በዚያው ቀን አስገድዶ ደፈረኝ""ዳን ጉዳዩን ለአሜሪካ የውጪ ጉዳይ መስሪያ ቤት እንደሚያሳውቁ፤ በተጨማሪም ስለ ጉብኝቱ ግዙፍ የዜና ተቋማት እንዲያውቁ እናደርጋለን ይላሉ። ''ወደ ኢትዮጵያ ስንሄድ አደጋ ቢደርስብን ዓለም በሙሉ ይመለከተዋል። በዚህም የኢትዮጵያ የቱሪዝም ዘርፍ እና ሃይማኖት መጥፎ ስም እንዳይሰጠው መጠንቀቅ አለባቸው።'' ሲሉም መልዕክት አስተላልፈዋል። በጉዳዩ ላይ የባህልና ቱሪዝም መስሪያ ቤት አስተያየት ማካተት አልቻልንም። 
",https://www.bbc.com/amharic/news-48500959
9,የኦሮምኛ ድምጻዊ ዳዲ ገላንን ገድሏል የተባለው የእድሜ ልክ እስራት ተፈረደበት,5 ጁን 2019,"





አጭር የምስል መግለጫ

                    የኦሮምኛ ዘፋኙ ዳዲ ገላን
                

ድምጻዊ ዳዲ ገላንን ገድሏል የተባለው ተከሳሽ፣ ከተማ ረጋሳ፣ የእድሜ ልክ እስራት ተበየነበት። የምስራቅ ሸዋ ዞን ከፍተኛ ፍርድ ቤት ዛሬ ግንቦት 28 2011ዓ.ም በዋለው ችሎት ተከሳሽ ከተማ ረጋሳ ድምጻዊ ዳዲ ገላንን ለመግደል ሆነ ብሎና አቅዶ የካቲት 4 2011 ዓ.ም. ከምሽቱ 5፡30 ላይ በሊበን ጩቃላ ወረዳ በሽጉጥ ሁለት ግዜ ተኩሶ ደረቱን መትቶ መግደሉ ተረጋግጧል ብሏል። ድምጻዊ ዳዲ ገላን በጥይት ተመትቶ የሞተ ዕለት አሟሟቱ ለደስታ በተተኮሰ ጥይት እንጂ ሆነ ተብሎ የተደረገ አይደለም የሚል እምነት ነበር። በወቅቱ ቢቢሲ ያነጋገራቸው የድምጻዊው ጓደኛ እና የሊበን ጩቃላ ወረዳ ፖሊስ ፅፈት ቤት ኃላፊ ምክትል ኢንስፔክተር ግርማ ሚደቅሳ ድምጻዊው ለደስታ በተተኮስ ጥይት መገደሉን ገልጸው ነበር። • ኦሮምኛ ዘፋኙ ለደስታ በተተኮሰ ጥይት ህይወቱን አጣ • የኢትዮጵያ ተፈናቃዮች አይንና ጆሮ እንደተነፈጋቸው ተገለፀ የአስክሬን የምረመራ ውጤት አርቲስቱ ሁለት ግዜ በሽጉጥ ጥይት ተመትቶ መገደሉን ያረጋገጠ ሲሆን አንድ ጥይት የሟች አስክሬን ውስጥ ተገኝቷል ተብሏል። ፍርድ ቤቱ በተጨማሪም ከሟች አስክሬን ውስጥ የወጣው ጥይት አይነት ተከሳሽ ከሚይዘው ሽጉጥ የተተኮሰ መሆኑ ተረጋግጧል ብሏል።ተከሳሹ ግድያውን አልፈጸምኩ ሲል ቢከራከርም የቀረበበትን ማስረጃ መከላከል ግን አልቻለም። አቃቤ ሕግ በተከሳሹ ላይ የቅጣት ማክበጃ ሃሳብ የለኝም በማለት ፍርድ ቤቱ ውሳኔ እንዲያስተላልፍ ጠይቋል።የተከሳሽ ጠበቃ በበኩላቸው  ደንበኛቸው ከዚህ በፊት ተከስሰው እንደማያውቁ፣ የተመሩ ሰው አለመሆናቸውን፣ የጦር መሳሪያ አጠቃቀም ላይ ያላቸው ግንዛቤ አነስተኛ መሆኑን እንዲሁም የበርካታ ቤተሰብ አስተዳዳሪ መሆናቸውን በመጥቀስ ቅጣቱ እንዲቀንስ ፍርድ ቤቱን ጠይቀዋል። ተከሳሹም አቅመ ደካማ የሆኑ ሰዎችን ጨምሮ 9 የቤተሰብ አባላት አስተዳዳሪ መሆናቸውን በመጥቀስ ፍርድ ቤቱ ቅጣቱን እንዲቀንስላቸው ተማጽነዋል። የግራ ቀኙን ክርክር ያደመጠው የምስራቅ ሸዋ ዞን ከፍተኛ ፍርድ ቤት ተከሳሸ ከተማ ረጋሳ ድምጻዊ ዳዲ ገላንን መግደሉ በመረጋገጡ የእድሜ ልክ ጽኑ እስራት በይኖበታል። ድምጻዊ ዳዲ ገላን ፓለቲካዊ ይዘት ያላቸውን የኦሮምኛ ሙዚቃዎችን በመጫወት የሚታወቅ ሲሆን በዘፈኖቹ በተደጋጋሚ ለእስር ተዳርጎ ነበር። 
",https://www.bbc.com/amharic/news-48530979
10,ግብጽ የሴቶችን የወሲብ ፍላጎት ለማሳደግ 'የሴቶች ቫያግራን' ለገበያ ማቅረብ ጀመረች,21 ጃንዩወሪ 2019,"





አጭር የምስል መግለጫ

                    ግብጽ የሴቶችን የወሲብ ፍላጎት ለማሳደግ በማሰብ 'የሴቶች ቫያግራን' በማምረት እና ለገብያ በማቅረብ የመጀመሪያዋ አረብ ሃገር ሆነች።
                

ግብጽ የሴቶችን የወሲብ ፍላጎት ለማሳደግ በማሰብ 'የሴቶች ቫያግራን' በማምረት እና ለገብያ በማቅረብ የመጀመሪያዋ አረብ ሃገር ሆነች። ወግ አጥባቂ በሆነችዋ ሃገረ ግብጽ፤ የምርቱ ፈላጊዎች ቁጥር ዝቅተኛ ሊሆን ይችላል የሚሉ በርካቶች ቢሆንም አምራቾች ግን ገበያው ደርቶልናል እያሉ ነው። ''እንቅልፍ እንቅልፍ አለኝ፤ ልቤም በፍጥነት ይመታ ነበረ።'' ግብጻዊቷ ላይላ ይህን ያለችው  ''የሴቶች ቫያግራ'' ከወሰደች በኋላ ነበር። • የሥራ ቦታ ወሲባዊ ትንኮሳ የቱ ነው?• ለወሲብ ትክክለኛው ዕድሜ የቱ ነው?  'ፈሊባንሴሪን' የተሰኘው ኬሚካል ለአሜሪካ ገብያ የቀረበው ከሶስት ዓመታት በፊት ነበር። በቅርቡም አንድ የግብጽ የመድሃኒት አምራች ኩባንያ ምርቱን አምርቶ ለገበያ ማቅረብ ጀምሯል። ላይላ- ስሟ የተቀየር- ወግ አጥባቂ በ30ዎቹ አጋማሽ ላይ የምትገኝ የቤት እመቤት ናት። ላይላ በግብጽ ስለ ግብረ ስጋ ግንኙትም ሆነ ስለ ወሲብ ፍላጎት በግልጽ ማውራት እጅግ ሲባዛ ነውር ነው ትላለች። ምንም አይነት የጤና እክል የሌለባት ለይላ ከ10 ዓመታት የትዳር ቆይታ በኋላ ይህን መድሃኒት ለመጠቀም ፍላጎቱ አደረብኝ ትላለች።  ላይላ መድሃኒቱን ያለ ሃኪም የመድሃኒት ማዘዣ ከመድሃኒት ቤት መግዛቷን ታስረዳለች። ''ፋርማሲስቱ ለጥቂት ሳምንታት አንድ እንክብል ከመኝታ በፊት እንድወስድ ነገርኝ። ምንም አይነት የጎንዮሽ ችግሮችን እንደማያስከትል ጨምሮ ነግሮኛል'' ትላለች። ''እኔ እና ባለቤቴ ምን ሊከሰት እንደሚችል ማየት ፈለግን። አንዴ ሞከርኩት። ከአሁን በኋላ ግን ዳግመኛ አልሞክረውም።''በግብጽ የፍቺ መጠን እያሻቀበ ነው። ለፍቺ ቁጥር መጨመር እንደ ምክንያት እየቀረቡ ካሉ ምክንያቶች መካከል ደግሞ አንዱ በጥንዶች መካከል በወሲብ አለመጣጣም ነው። የሴቶች ቫያግራ አምራች ኩባንያው እንደሚለው ከሆነ ከአስር የግብጽ ሴቶች ሶስቱ ለወሲብ አነስተኛ ፍላጎት ያሳያሉ። ኩባንያው በግብጽ እንዲህ ባሉ ጉዳዮች ላይ ትክክለኛውን ቁጥር ማወቅ አዳጋች መሆኑን በመግለጽ ይህ አሃዝ ግምታዊ መሆኑን ያሳስባል። 




አጭር የምስል መግለጫ

                    መድሃኒቱን እየሸጡ የሚገኙ ፋርማሲዎች ከአሁኑ ግበያው እየደራላቸው እንደሆነ ይናገራሉ።
                

ለወሲብ አነስተኛ ፍላጎት ያላቸው ሴቶች ቁጥር ከፍተኛ በሆነባት ሃገር ''ይህ አይነት ህክምና እጅግ ወሳኝ ነው'' በማለት የኩባንያው ተወካይ አሽራፍ አል ማራጋይ ይናገራሉ። አሽራፍ አል ማራጋይ መድሃኒቱ የጎንዮሽ ጉዳቶች እንደማያስከትል እና ውጤታማ እንደሆነ በመግለጽ የድብርት እና የድካም ስሜቶች ከጊዜ በኋላ እንደሚጠፉ ይናገራሉ። የመድሃኒቱ አምራች ኩባንያ ይህን ይበሉ እንጂ በርካታ ፋርማሲስቶች እና ሃኪሞች በሃሳባቸው አይስማሙም። በጉዳዮ ላይ አስተያየታቸውን የሰጡ አንድ የፋርማሲ ባለሙያ እንደሚሉት ከሆነ፤ እንክብሉ ለአነስተኛ የደም ግፊት ሊዳርግ ይችላል። የልብ እና የጉብት ችግር ያለባቸው ሴቶች ላይም ጉዳት ሊያስከትል ይችላል ይላሉ።  በግብጽ መዲና ካይሮ የፋርማሲ ባለሙያ የሆኑት ሙራድ ሳዲቅ መድሃኒቱን ለሚገዙ ደንበኞቻቸው እንክብሉ ሊያስከትል የሚችለውን ጉዳት ቢያስረዱም ''ሰዎች ግን መድሃኒቱን ለመግዛት ይገዳደራሉ'' ይላሉ።''በቀን ቢያንስ 10 ሰዎች መድሃኒቱን ይገዛሉ። በርካቶቹ ደግሞ ወንዶች ናቸው። በመድሃኒት ቤቶች ውስጥ ሴቶች መድሃኒቱን መጠየቅ ያፍራሉ።'' ኬንያዊው በኮንዶም ምክንያት መንግሥትን ከሰሰስለኤች አይ ቪ /ኤድስ የሚነገሩ 8 የተሳሳቱ አመለካከቶች'ሁሉም ነገር አእምሯችን ውስጥ ነው'በሙራድ ሳዲቅ መድሃኒት ቤት ውስጥ የሴቶች ቫያግራ ''ሃምራዊው እንክብል'' በማለት የሚያስተቃውቅ ምስል ይታያል። በግብጽ ለወንዶች ታስቦ የሚሰራው ቫያግራ ''ሰማያዊው አንእክብል'' ተብሎ በግብጻዊያን ዘንድ ይጠራል። የአንክብሉ አምራች ''የሴቶች ቫያግራ'' የሚለው ሐረግ ትክክል አይደለም ይላሉ። የአምራች ኩባንያው አምራች አሽራፍ አል ማራጋይ ይህን ስያሜ ይዞ የመጡት መገናኛ ብዚሃን እንጂ እኛ አይደለንም ይላሉ። ለወንዶች ታስቦ የሚሰራው እንክብል ወደ ብልት የሚሄደወን የደም ዝውውር በማሻሻል የብልት አለመቆም ችግርን ይቀርፋል፤ ለሴቶች ታስቦ የተፈበረከው 'ፈሊባንሴሪን' ደግሞ በአእምሮ ውስጥ የንጥረ ነገሮችን ውህድ በማመጣጠን የወሲብ ስሜትን ከፍ ያደርጋል። 




አጭር የምስል መግለጫ

                    'ፈሊባንሴሪን' በአእምሮ ውስጥ የንጥረ ነገሮችን ውህድ በማመጣጠን የወሲብ ስሜትን ከፍ ያደርጋል።
                

'' 'የሴቶች ቫያግራ' አሳሳች ቃል ነው'' ትላለች የወሲብ አማካሪዋ ሄዳ ቆትባ። የወሲብ አማካሪዋ እንደምትለው በእንክብሉ ላይ እምነት ስላላደረባት ታካሚዎቿ እንክብሉን እንዲጠቀሙ አትመክርም።  ''አካላዊ ወይም አእምሯዊ ችግር እያጋጠሟት ላለች ሴት፤ ይህ እንክብል በምንም አይነት ሁኔታ መፍትሄ ለሆን አይችልም'' ትላላች ሄዳ ቆትባ። ''ለሴት ልጅ ወሲብ ስሜታዊ ሂደት ነው። ሁሉም ነገር የሚጀምረው አእምሮ ውስጥ ነው። አንዲት ሴት ባሏ እንክብካቤ የማያደርግላት ከሆነ በወሲብ ሊጣጣሙ አይችሉም። ይህን አይነት ችግር ደግሞ መድሃኒት አይቀርፈውም።'' የወሲብ አማካሪዋ እንደምትለው ከሆነ ይህ እንክብል ከሚያስከትለው የጎንዮሽ ጉዳት ጋር አንጻር መጥፎ ጎኑ ያመዝናል በማለት ታስጠነቅቃለች። በርካታ ግብጻውያን ሴቶች አሁንም ቢሆን ስለ ወሲብ ከትዳር አጋሮቻቸው ጋር በግልጽ አያወሩም። ለይላም ከትዳር አጋሮቻቸው ጋር በወሲብ ያመይጣጣሙ በርካታ ባለትዳር ሴቶችን ታውቃለች። ላይላ ''አፍቃሪ እና ተንከባካቢ የሆነ ባለቤትሽ በወሲብ ደካማ ቢሆን የሚያስፈልገውን የህክምና ድጋፍ እንዲያገኝ ትረጂዋለሽ። በሌላ በኩል ደግሞ ተንከባካቢ እና አፍቃሪ ያልሆነ ባል አልጋ ላይ ምንም ያክል ጎበዝ ቢሆን እንኳ ከእሱ ጋር የሚኖርሽ የወሲብ ፍላጎት እየቀነሰ ይሄዳል። ወንዶች ግን ይህ የሚገባቸው አይመስለኝም'' ብላለች። 
",https://www.bbc.com/amharic/news-46944131
