ደረጃ,ርዕስ,ቀን,ዜና,ድረ-ገጽ
1,ኢትዮጵያ፡ በታሪካዊው ቤተ መንግሥት ግቢ ውስጥ ምን አለ?,22 ሜይ 2019,"



Image copyright
PM office 

አርክቴክት ዮሐንስ መኮንን በአዲስ አበባ ዩኒቨርስቲ የሥነ-ሕንፃና የቅርስ ጥበቃ መምህር ሲሆኑ በቤተ መንግሥቱ ውስጥ ከሚደረገው እድሳት ጋር ተያይዞ በበጎ ፈቃደኝነት ያማክራሉ።እርሳቸው እንደነገሩን ለመጀመሪያ ጊዜ ቤተ መንግሥቱ ከመጎብኘቱ አስቀድሞ 'እንግዶች ስለሚመጡ ባለሙያዎች ቢያስጎበኟቸው ይሻላል' በሚል ከቅርስ ጥበቃ፣ ከኪነ ሕንፃ ባለሙያዎች፣ የታሪክ አዋቂዎች የተውጣጡ ሰባት ባለሙያዎች በጠቅላይ ሚንስትሩ ቢሮ የተጋበዙ ሲሆን እርሳቸው አንዱ ነበሩ።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?በወቅቱም የሚያሰማሙ ጉዳዮች ላይ ተወያይተው የጋራ ነጥቦች ያዘጋጁ ሲሆን፤ ለጎብኝዎች ገለፃ ሲያደርጉ ነበር፤ በተለያየ ጊዜም ቤተ መንግሥቱን የመጎብኘት ዕድል ገጥሟቸዋል፤ በመጭው መስከረም ወር ለጎብኚዎች ክፍት ይሆናል በተባለው ቤተ መንግሥት ውስጥ ምን አለ? ስንል ጠይቀናቸዋል።ቤተ መንግሥቱ በ40 ሔክታር መሬት ላይ ያረፈ ሲሆን በውስጡ የተለያዩ ታሪካዊ ቅርሶች ይገኙበታል።ከስፋቱ የተነሳ ቦታውን ለማስጎብኘት በቤተ መንግሥት ውስጥ ያሉትን ቦታዎች በ5 ይከፍሉታል። አንደኛው በፊት ተትቶ የነበረ የቤተ መንግሥቱ ጓሮ ሲሆን በዚህ ሥፍራ የወዳደቁ ቆርቆሮዎች፣ የወታደሮች መኖሪያ፣ የተበላሹ የጦር መኪኖች የሚቆሙበት ቦታ ሲሆን አሁን እድሳት ተደርጎለት ጥሩ የመናፈሻ ሥፍራ ሆኗል።ሁለተኛው አጤ ሚኒሊክና አጤ ኃይለ ሥላሴ ያሰሯቸው የቤተ መንግሥትና የጽ/ቤት ሕንፃዎች ይገኛሉ።ሦስተኛው የኮሪያ መንግሥት ያሰራቸው ቢሮዎች ሲሆኑ አሁን አገልግሎት እሰጡ ይገኛሉ፤ ይሁን እንጂ ለሕዝብ ጉብኝት ክፍት አይሆኑም።አራተኛው በተለያየ ምክንያት የማይጎበኝ ሲሆን ኮሎኔል መንግሥቱ ኃይለ ማሪያም ካገር በወጡበት ጊዜ ቢሯቸው ይሰሩ የነበሩ ባለሙያዎች እርሳቸውን ለማስደሰት የሰሩላቸው እዚያው ግቢ ውስጥ ነጠል ብሎ የተሰራ ቤት ነው።• ወመዘክር፡ ከንጉሡ ዘመን እስከዛሬይህም ብቻውን የተሰራና ከጠቅላይ ሚንስትር ዐብይ አህመድ መኖሪያ ጀርባ ይገኛል። ለመጎብኘትም በመኖሪያቸው ማለፍን ስለሚጠይቅ ለጉብኝት ክፍት አይሆንም። የዚህ ቢሮ የተወሰነ ክፍሉ እንደፈረሰም ይነገራል።አምስተኛው በሸራተን ሆቴል በኩል ሲታለፍ የሚታየውና በፊት ገደላማና ጫካ ሆኖ የሚታየው አዲስ የሚሰራው የእንስሳት ማቆያና አኳሪየም (የውሃ አካል) ሲሆን ግንባታ እየተካሄደበት ነው።አሁን ሙሉ ቤተ መንግሥቱን ልንጎበኝ ነው፤ አርክቴክት ዮሐንስ አንድ ሰው ቤተ መንግሥቱን ለመጎብኘት ሲገባ ከሚያገኘው ይጀምራሉ።1ኛ. የመኪና ማቆሚያና ሞል ይህ ቦታ ከሒልተን ሆቴል ወደ ላይ አቅጣጫ ስንጓዝ ቤተ መንግሥቱ ከመድረሳችን በፊት በስተቀኝ ይገኛል። ታጥሮ የቆየ ባዶ ቦታ የነበረ ሲሆን አሁን የአዲስ አበባ ምክትል ከንቲባ ኢንጂነር ታከለ ኡማ ወደ ሥልጣን ከመጡ በኋላ የአካባቢው ወጣቶች ተደራጅተው የመኪና ማቆሚያ (ፓርኪንግ) ይሰሩበታል። በቅርቡ ግንባታው የሚጀመር ሲሆን ለጎብኝዎች የመኪና ማቆሚያ ሆኖም ያገለግላል።ይሁን እንጂ ግንባታው ስላልተጠናቀቀ ሰው የሚገባው በታች ባለው የደቡብ አቅጣጫ በር ነው፤ እዚያ ሲደርሱ የትኬት ቢሮ፣ ሻይ ቤት፣ መታጠቢያ ክፍሎች፣ የእንግዶች ማረፊያና መረጃ የሚሰጥባቸው ቦርዶችና ዲጂታል ማሳያዎችን ያገኛሉ።ይህ የትኬት ቢሮ ከዚህ ቀደም ያልነበረ ሲሆን ከመሬት ጋር ተመሳስሎና ተስተካክሎ የተሰራ በመሆኑ ከላይ ሲታይ ቤት መሆኑን በጭራሽ አያስታውቅም።2ኛ.  የመረጃ መስጫ ቦታ ይህን ሥፍራ ከትኬት ቢሮው ወደ ላይ ሲጓዙ ያገኙታል። በዚህ ቦታ ለጉብኝት ክፍት የሆኑ ቦታዎች በዲጅታልና በህትመት ገለፃ ይደረግበታል። ከጥላ ጋር የተዘጋጀ ማረፊያ ወንበሮች ያሉት ሲሆን ተሰርቶ ተጠናቋል።እሱን አለፍ እንዳልን ልጆች የሚቆዩበት የመጫዎቻ ቦታ እናገኛለን፤ በጣም የተጋነነ ባይሆንም መጠነኛ ተደርጎ ለልጆች መጫዎቻ የሚሆኑ ቁሳቁሶች ተሟልቶ የተዘጋጀ ነው። • ጓድ መንግሥቱ እንባ የተናነቃቸው 'ለትአረንጓዴ ሥፍራ ተብሎ የተሰየመውን ጠመዝማዛ መንገድ ደግሞ የልጆች መጫወቻውን እንዳለፍን እናገኘዋለን። ቦታው ወደ ቤተ መንግሥቱ የሚኬድበት ዳገታማ መንገድ አለው፤ ይህም ለአካል ጉዳተኞች እንዲመች ተደርጎ በእግረኛ መረማመጃ ንጣፍ የተሰራ ነው።  ወደፊት በግራና በቀኝ ኢትዮጵያዊ ሆኑ የጥበብ ሥራዎች አሊያም ታሪካዊ ሁነቶች ማሳያዎች ይኖራል ተብሎ ይጠበቃል፤ አሁን ዛፎችና ሳሮች የተተከሉ ሲሆን መንገዱም ዝግጁ ሆኗል።3ኛ. የልዑላን ማረፊያ ቦታልጅ እያሱ፣ ንግሥት ዘውዲቱ፣ አጤ ኃይለ ሥላሴ ንጉስ ሆነው ከመሾማቸው በፊት በዚህ ቤት ኖረውበታል። ቤቱ በእንጨትና በድንጋይ የተሠራ ባለ አንድ ፎቅ ሕንፃ ነው። ፊቱን ወደ እስጢፋኖስ ቤተ ክርስቲያን ያዞረው ህንፃው በአጤ ሚኒሊክ የተሠራ ሲሆን አዲስ አበባን ቁልቁል ለማየት የሚያስችል ነው። የኪነ ህንፃ ባለሙያዎች 'የአዲስ አበባ መልክ አለው የሚባል የሕንፃ ዓይነት ነው' ይሉታል- ኢትዮጵያዊ ጥበብ ያረፈበት መሆኑን ለመግለፅ። ከፊት ለፊቱ አዲስ የተሠራና ብዙ ሰዎች ሰብሰብ ብለው ፎቶ የሚነሱበት ሥፍራ አለው። ፋውንቴን ይኖረዋል ተብሎ ይጠበቃል። በቅርቡ በተደረገው የእራት ግብዣ በነበረው ጉብኝት ቤቱ እንዳይጎዳ በሚል ውስጥ ሳይገባ ከውጭ ነበር የተጎበኘው።4ኛ. የዳግማዊ አጤ ሚኒሊክ ጽ/ቤትና መኖሪያ ቤት (ኮምፕሌክስ)በዚህ ሥፍራ መጀመሪያ የምናገኘው የፊት አውራሪ ኃብተ ጊዮርጊስ ዲነግዴን (አባ መላ) መኖሪያ ነው። አባ መላ የአጤ ሚኒሊክ የጦር ሚንስትር የነበሩ ሲሆን ይኖሩበት የነበረ ትንሽ የእንጨት ቤት ከአጤ ምኒሊክ መኖሪያ ቤት ጎን ላይ ይገኛል።አጤ ሚኒሊክ ከዚህ ዓለም ከተለዩ በኋላም እንደ መኖሪያና ቢሮ አድርገው ሲጠቀሙበት ነበር። ቤቱ ፈርሶ የነበረ ሲሆን በእድሳት ላይ ይገኛል።ወደ አጤ ሚኒሊክ ባለ አንድ ፎቅ መኖሪያና ጽ/ቤት በሮች በእንጨት የተሠሩ ሲሆን በሚያምር መልኩ የአበባና የሐረግ ጌጥ የተፈለፈለበት ነው። ይህ ቤት ከሁለት ሌሎች ቦታዎች ጋር በድልድይ ይገናኛል። አንደኛው በሰሜናዊ አቅጣጫ የአጤ ምኒሊክ የፀሎት ቤትና የስዕል ቤት ሲሆን እንቁላል ቤት በመባል ይጠራል። አንዳንዴም እንደ ጽ/ቤት ይጠቀሙበት ነበር። 


Image copyright
Daniel Kibret FB


አጭር የምስል መግለጫ

                    የአጤ ሚኒሊክ የግብር አዳራሽ በቀደመው ጊዜ
                

የፀሎት ቤቱና የስዕል ቤቱ ባለ ሁለት ፎቅ ነው። ሁለተኛው ፎቅ ላይ ከፍ ብላ የተሰራች በመስታወት የተሸፈነች ቤት አለች፤ ይህች ቤት 'ቴሌስኮፕ' ያላት ሲሆን አዲስ አበባን በሁሉም አቅጣጫ ማየት ያስችላል። በዚች አንቁላል ቤት መገናኛው ድልድይ  ጋ የመጀመሪያው ስልክ የገባበት ቤት ይገኛል። ቤቱ ከድንጋይና ከእንጨት የተገነባ ነው። አርክቴክት ዮሐንስ የኪነ ህንፃውን ጥበብ ሲገምቱ ከአርመኖችና ኢትዮጵያውያን በተጨማሪ ሕንዶች ሳይሳተፉበት እንደማይቀሩ ይገምታሉ።ይህ ቤት በደርግ ጊዜ የውይይት ክበብ በመሆን አገልግሏል።    • አደጋ የተጋረጠበት የአፄ ፋሲለደስ ቤተ መንግሥትሌላኛው ከአጤ ሚንሊክ ቤት ጋር በድልድይ የሚገናኘው የእቴጌ ጣይቱ ቤት ነው። ይህ ቤት ከቤተ መንግሥቱ በምሥራቃዊ አቅጣጫ የሚገኝ ባለ አንድ ፎቅ ሕንፃ ነው።በምድር ቤት የዙፋን ግብር ቤት ይገኛል። የነገሥታቱ መመገቢያ አዳራሽ ሲሆን ንጉሣዊ ቤተሰቦች ምግብ የሚመገቡበት ክፍል ነበር፤ ይህ ቤት በደርግ ጊዜ የደርግ ምክር ቤት መሰብሰቢያ በመሆን አገልግሏል።5ኛ. ሦስት አብያተ ክርስቲያናትአብያተ ክርስቲያናቱ ከግብር ቤቱ አዳራሽ በስተ ምሥራቅ በኩል ይገኛሉ። የኪዳነ ምህረት ቤተ ክርስቲያን (የአጤ ሚኒሊክ ሥዕል ቤት)፡ በአጤ ሚኒሊክ ጊዜ ለብቻ በአጥር ያስከለሏት ሲሆን አሁን ሕዝብ ይገለገልባታል። ይሁን እንጂ አጤ ሚኒሊክ ከመኖሪያቸው ተነስተው የሚሄዱባት መንገድና በር አሁንም ድረስ ይገኛል።የባዕታ ማሪያም ቤተ ክርስቲያን (በንግሥት ዘውዲቱ የተሰራ ሲሆን የአፄ ሚኒሊክም አፅም ያረፈው እዚሁ ነው) አሁን ከቤተ መንግሥቱ ውጭ ሲሆኑ ጥበቃ ይደረግለታል። ጎብኚዎችም ሲመጡ እዚያ ያሉት ካህናት ምድር ቤት ያለውን መቃብራቸውን ከፍተው ያሳያሉ።በበርካታ ሰው የሚጎበኝም ከሆነ ለቤተ መንግሥቱ ቀድሞ እንዲታወቅ ይደረጋል። ሦስተኛው ከዚህ ቤተ ክርስቲያን ጀርባ የሚገኘውም የገብርኤል ቤተ ክርስቲያን ነው።6ኛ. ታችኛው የዙፋን ችሎት ይህ ችሎት በአጤ ኃይለ ሥላሴ ዘመን የተሠራ ሲሆን በታችኛው መዋቅር ያልተፈታ አገራዊ ጉዳይን የሚያዩበት የ'ሰበር ሰሚ ችሎት' ቦታ ነው። ይህ ባለ አንድ ፎቅ ቤት የንጉሡ ጽ/ቤትም በመሆን አገልግሏል። በውስጡ ጽ/ቤታቸውን ጨምሮ መዝገብ ቤትና ሌሎች አገልግሎት የሚሰጡ ክፍሎችም አሉት።አጤ ኃይለ ሥላሴ ከሥልጣን ሲወርዱ የደርግ ወታደሮች ቤቱን ተቆጣጥረውት ነበር። የኮሎኔል መንግሥቱ አስተዳደርም ቢሮ አድርጎ ይጠቅምበት ነበር። ንጉሡ ሕይወታቸው ካለፈ በኋላም ችሎታቸውና ቢሯቸው ከነበረው ቦታ ምድር ቤት እንደተቀበሩና በኋላም አፅማቸው ወጥቶ እንደተወሰደ ይነገራል። የደርግ መሰብሰቢያ አዳራሽ፣ መንግሥቱ ኃይለ ማሪያም ቢሮ፣ የመንግሥቱ ኃይለ ማሪያም ረዳት የመንግሥቱ ገመቹ ቢሮ፣ እንዲሁም ታስረው የነበሩ ደርግ ወታደሮች የታሰሩበት ቦታም ነው።• በመፈንቅለ መንግሥቱ ዙሪያ ያልተመለሱት አምስቱ ጥያቄዎችበአንድ ወቅት በመንግሥቱ ኃይለ ማሪያም ላይ የመግደል ሙከራ በተደረገበት ጊዜ ያመለጡበት ቦታም ይሄው ሕንፃ እንደሆነ ይነገራል። ኢህአዴግ አገሪቱን ሲቆጣጠርም የቀድሞ ጠቅላይ ሚንስትር መለስ ዜናዊ ይህንን ሕንፃ መኖሪያ አድርገውት ነበር።አቶ መለስ ከዚህ ዓለም ከተለዩ በኋላም አስክሬናቸው የወጣው ከዚሁ ቤት ነው። በአቶ መለስ ዜናዊ ጊዜ ባለቤታቸው ወ/ሮ አዜብ መስፍን በቤተ መንግሥቱ ውስጥ መኖሪያ ቤት ማሰራት ጀምረው ነበር።ከዚያም በኋላ የቀድሞ ጠቅላይ ሚንስትር ኃይለማሪያም ደሳለኝ መኖሪያ አድርገውት የነበረ ቢሆንም አራት ዓመታትን ከቆዩ በኋላ አዲስ ወደ ተሰራው ቤት ተዘዋውረዋል። ይህም ለጉብኝት ክፍት እንደማይደረግ መረጃ እንዳላቸው አርክቴክት ዮሐንስ ነግረውናል። 7ኛ. የመንግሥቱ ኃይለማሪያም ቤት መንግሥቱ ኃይለማሪያም ባንድ ወቅት ረዘም ላሉ ቀናት ወደ አውሮፓ አቅንተው ነበር። በዚህ ጊዜ ወዳጆቻቸው እርሳቸው ሲመለሱ ለማስደሰት ለመንግሥቱ አዲስ ቤት ለመስራት ተነጋገረው በጣም በአፋጣኝ ቤት ሰርተውላቸው ነበር። ቤቱ መዋኛ እንደነበርው የሚነገር ሲሆን ዝርዝር መረጃ እንደሌላቸው አርክቴክት ዮሃንስ ገልፀውልናል።8ኛ. የአንበሶችና ሌሎች እንስሳት ማቆያይህ ሥፍራ በቤተ መንግሥቱ ደቡባዊ አቅጣጫ ይገኛል። በብረት ፍርግርግ የተሠራ ትንሽ የእንስሳት ማቆያ ሲሆን በአሁን ወቅት ምንም ዓይነት እንስሳት አይኖሩበትም። ቀደም ሲል የነበሩት እንስሳት ወደ ሌላ ሥፍራ ተዛውረዋል የሚል መረጃ አለ።9ኛ. በአጤ ሚኒሊክ ጊዜ የተሠራው የጽህፈት ቤት በዚህ ቤተ መዛግብት የተለያዩ መረጃዎች ተሰንደው ይገኛሉ። ዘመናዊ በሆነ መልኩ የተደራጀ ሲሆን ከአፄ ሚኒሊክ ጀምሮ የነበሩ ታሪካዊ ሰነዶች ይገኙበታል። ከትምህርት ሚንስቴር በስተቀር ሌሎች የሚንስቴር መሥሪያ ቤቶች በሙሉ ሰነዶቻቸውን ያስቀምጡበት እንደነበር ይነገራል። የደብዳቤ ልውውጦች፣ የብራና ጽሁፎችና ሌሎች የአገር ውስጥ ጉዳዮች የተሰነዱበት ሲሆን አሁን እድሳት ያልተደረገበትና ጎብኝዎችም ወደዚያ መጠጋትም ሆነ ማየት አይችሉም።10ኛ. የታችኛው ዙፋን ችሎት የዙፋን ችሎቱ በቤተ መንግሥቱ ደቡባዊ አቅጣጫ ፊቱን ወደ ሸራተን ሆቴል አቅጣጫ አዙሮ የቆመ ትልቅ ሕንፃ ሲሆን በአጤ ሚኒሊክ ጊዜ የተሰራ ነው። ከሕንፃው ፊት ለፊት ሰንደቅ ዓላማ መስቀያ ይገኛል። በፊት ለፊቱም ነጋሪት እየተጎሰ፤ እምቢልታ እየተነፋ ትልልቅ የጦርነት አዋጆች የታወጁት ነው።ከዚህም በተጨማሪ ሃገራዊ ጉዳይ የሚነገርበትና የሚታወጅበት አደባባይ አለው።ሕንፃው ምድር ቤት ያለው ሲሆን ከላይ ያጌጠ አዳራሽ አለው፤ አዳራሹ ውስጥ የዘውድ ምልክት ያለው በሃር ከፋይ የተሰራ ዙፋኑን የሚያጅብ መቀመጫ አለ። መሰብሰቢያ አዳራሽ እና በግራና በቀኝ ሰፋፊ ክፍሎች አሉት።በደርግ አስተዳዳር ጊዜ የደርግ ምክር ቤት ሆኖ ለረጂም ጊዜ አገልግሏል። የአፄ ኃይለ ሥላሴ ሹማምንትም በዚሁ ምድር ቤት ታስረው ነበር። የምክር ቤቱ አባላት ከላይኛው ፎቅ ሆነው 'ይገደሉ አይገደሉ' የሚል ክርክሮች ይካሄዱበት ነበር- በምድር ቤቱ ደግሞ ሞታቸውን አሊያም ሽረታቸውን የሚጠባበቁ እስረኞች ይህን እየሰሙ ይሳቀቁ እንደነበር ይነገራል።ምድር ቤቱ ውስጥ አራት ክፍሎች አሉት። በእነዚህ ቤቶች ወፋፍራም የብረት ዘንጎች ያሉ ሲሆን ሰዎች ተሰቅለው ይገረፉበት ነበር ይባላል። አሁን በሙዚየሙ እድሳት እንደ አዳራሽ እንዲጎበኝ ሦስት ነገሮች ታስበዋል።• ከኢትዯጵያ የተዘረፉ ቅርሶች በውሰት ሊመለሱ ነው የደርግ ችሎት የነበረው ኢትዮጵያ ተቀብላቸው የነበሩ ትልልቅ ሰዎች እንደ የዩጎዝላቪያው ቲቶ፣ የፈረንሳዩ ቻርለስ ደጎል፣ የእንግሊዟ ንግሥት ኤልሳቤጥና የሌሎችም ፎቶ ለዕይታ ተዘጋጅተዋል። በአጤ ኃይለ ሥላሴ ጊዜ እነዚህ ሰዎች በዚህ አዳራሽ  አቀባበል ተደርጎላቸው ስለነበር እነርሱን የሚያሳዩ ፎቶግራፎች ይታዩበታል።ሌላኛው በደቡባዊ አቅጣጫ የመንግሥታት ታሪኮች ለዕይታ ይቀርብበታል፤ አሁን ላይ ከአፄ ሚኒሊክ ጀምሮ እስከ አቶ ኃይለ ማሪያም ደሳለኝ ድረስ ያሉ የኢትዮጵያ መሪዎች ፎቶና በእነሱ ዘመን የተሰሩ ሥራዎች ለዕይታ ይቀርባሉ።በምሥራቃዊው ክፍል አገር የተመሠረተችበት ንግርት (አፈ ታሪክ) አንድ ጠንካራ ማኅበረሰባዊ ሥነ ልቦና የተዋቀረበት ንግርት ይቀርብብታል። በዚህ አዳራሽ ሰሜናዊ ክፍል ከውጭ የተቀበልናቸውና ሀገር ውስጥ የዳበሩ ኃይማኖቶች ይቀርቡበታል፤ ዋቄ ፈታ ፣ ቤተ አስራኤላውያን ይከተሉት የነበረው የአይሁድ እምነት፣ ከዚያም እስልምና፣ ክርስትና፣ ካቶሊክ፣ ፕሮቴስታንት እንዲሁም ሌሎች የክርስትና እምነቶች በተወጠረ ሸራ ላይ በዲጂታል እንዲታዩ ይደረጋል።ከሕንፃው ወጥተን በደቡባዊ አቅጣጫ ግድግዳው ላይ የብረት ቀለበቶች ይታያሉ፤ እነዚህ ቀለበቶች በዳግማዊ ሚኒሊክ ጊዜ መኳንንቶቻቸው በቅሎዎቻቸውን የሚያስሩበት ቦታ ነበር።በደርግ ጊዜ ደግሞ ኋላ ላይ የተረሸኑት የአፄ ኃይለ ሥላሴ ሹማምንት እስረኞች ፀሐይ የሚሞቁበት ቦታ ሆኖም አገልግሏል።በ1981 በነበረው መፈንቅለ መንግሥት የተሳተፉት 12ቱ ጀኔራሎችም የታሰሩበት ቦታ ነው።11ኛ. አዲስ እየተሰራ ያለው አኳሪየም እና የእንስሳት ማቆያቦታው ከቤተ መንግሥቱ በስተ ምዕራብ አቅጣጫ የሚገኝ ሲሆን በአፄ ሚኒሊክና በአፄ ኃይለ ሥላሴ ጊዜ የተጀመረውን ጠቅላይ ሚንስትር ዐብይ በተሻለ መንገድ ለመተግበር አዲስ እየተሰራ ያለ ሥፍራ ነው።12ኛ. የአጤ ሚኒሊክ የግብር አዳራሽይህ አዳራሽ በጣም ትልቅ አዳራሽ ሲሆን ኪነ ሕንፃው የኢትዮጵያዊያን፣ የአርመናዊያንና የሕንዶች እጅ ያለበት እንደሆነ ይገምታሉ።የግብር አዳራሹ በግምት 8 ሺህ ሰዎችን ያስተናግዳል ተብሎ ይገመታል፤ በዘመኑ የተለያዩ አገልግሎቶች ያሏቸው በሮች ያሉት ሲሆን በቅርቡም አድሳት ተደርጎለታል።'ገበታ ለሸገር' የእራት ግብዣ የተካሄደውም በዚሁ አዳራሽ ነው።13ኛ.  ትንሿ ኢትዮጵያ ይህ ቦታ ቀድሞ ያልነበረና የጠቅላይ ሚንስትር ዐብይ ሃሳብ ነው። ከአዳራሹ በስተ ደቡብ አቅጣጫ የሚገኝ ሲሆን ኢትዮጵያ ውስጥ ያሉ ብሔር ብሔረሰቦች የአኗኗር ዘይቤን የሚያሳዩ የሃገረሰብ ኪነ ሕንፃ የሚታይበት ሥፍራ ነው። በአሁኑ ሰዓት ብዙ የተሰራ ነገር ባይኖረውም ሥራው ተጀምሯል።በመጨረሻምበቤተ መንግሥቱ ውስጥ የሚታደሱትና የሚጠገኑትን ቅርሶች በተመለከተ ቅሬታ ያላቸው ሰዎች መኖራቸውን ያነሳንላቸው አርክቴክት ዮሐንስ ""የተሰራው የእድሳት ሥራ የሚያስወቅስ ነው ለማለት እቸገራለሁ፤ ይሁን እንጂ የባለሙያ ተሳትፎና ድጋፍ ቢኖራቸው ከዚህ የተሻለ ማድረግ ይቻል ነበር የሚል እምነት አለኝ፤ ይህንንም በፅሁፍ ለሚመለከተው አቅርቤያለሁ"" ብለዋል።ፕሮጀክቱ የተደገፈው በአረብ ኢሜሪትስ ሲሆን ከኢትዮጵያ መንግሥት የወጣ ውጪ አለመኖሩን መረጃው እንዳላቸው ገልፀውልናል።   
",https://www.bbc.com/amharic/news-48361902
2,በጉጂ አስር ሰዎች መገደላቸው ተገለጸ,22 ሜይ 2019,"



Image copyright
Google Map 

በደቡብ ኦሮሚያ ጉጂ ዞን ግንቦት 12/2011 ዓ. ም. አስር ሰዎች በአንድ ቦታ መገደላቸው ተገለጸ። ግድያው ጎሮ ዶላ ወረዳ ውስጥ እንደተፈጸመ የዞኑ ኮሙኒኬሽን ኃላፊ አቶ ዮሃንስ ኦልኮዮ ለቢቢሲ ገልጸዋል።ታጣቂዎች ተደብቀው የሽምቅ ውጊያ ሲያደርጉ እንደነበረ የተገለጸ ሲሆን፤ አንድ የመከላከያ ኃይል አባል መግደላቸውንም አቶ ዮሃንስ አረጋግጠዋል። በዚህ ምክንያት የመከላከያ ኃይሉ ራሱን ለመከላከል በወሰደው እርምጃ 10 ታጣቂዎች ስለመገደላቸው ከአካባቢው መረጃ እንደደረሳቸው ኃላፊው አክለዋል።• የስኳር ፋብሪካዎችን ለግል ባለሃብቶች የመስጠት ፋይዳና ፈተናዎቹ    • ጋዜጠኞች ስለ ለውጡ ማግስት ሚዲያ ምን ይላሉ?• የመስጠም አደጋ የተጋረጠባት ዋና ከተማ ልትቀየር ነውየታጣቂዎቹን ማንንት በተመለከተ ቢቢሲ ላቀረበላቸው ጥያቄ አቶ ዮሃንስ ሲመልሱ፤ '' ከሕዝቡ እንደሰማሁት ከሆነ የኦነግ ታጣቂዎች ናቸው'' ብለዋል።እነዚህ የኦነግ ታጣቂዎች የሲቪል ልብስ በመልበስ በአካባቢው ሲንቀሳቀሱ የነበረ ሲሆን፤ በአካባቢው ሰላም ለማስጠበቅ የተመደበው የመከላከያ ኃይል ላይ ድንገተኛ ጥቃት ፈጽመዋል ብለዋል።ኃላፊው እንዳሉት፤ ከሰሞኑ ሲወራ እንደነበረው የተገደሉት ሰላማዊ ዜጎች ሳይሆኑ እርምጃ የተወሰደባቸው ታጣቂዎቹ ናቸው። አክለውም መከላከያ በቂም በቀል ሕዝቡ ላይ ተኩስ ከፍቶ ሕይወት አጥፍቷል የሚባለው ከእውነት የራቀ ነው ብለዋል።በተኩስ ልውውጡ መሃል ሕይወቱ ያለፈ ሰላማዊ ዜጋ ሊኖር እንደሚችችል ግን አልሸሸጉም። እሱም ማጣራት ያስፈልገዋል ብለዋል።
",https://www.bbc.com/amharic/news-48363232
3,ዋሺንግተን ሟቾች ወደአፈር እንዲቀየሩ ፈቀደች,22 ሜይ 2019,"



Image copyright
Getty Images

ዋሺንግተን የሰው ልጅ ከሞተ በኋላ ወደአፈርነት እንዲቀየር በመፍቀድ ከአሜሪካ ግዛቶች ቀዳሚ ሆነች።አዲስ በወጣው ሕግ መሰረት ሰዎች ከሞቱ በኋላ ወደ አፈርነት ለመለወጥ ከፈቀዱ ፍላጎታቸው እውን ይሆናል። አንድ ሰው ከሞተ በኋላ ግብአተ መሬቱን መፈፀም አልያም ማቃጠልን እንደሚቻል ሁሉ ይህም እንደ አማራጭ ይታያል። የመቃብር ስፍራ እጥረት ባለባቸው ከተሞችም ተግባራዊ አማራጭ ሆኖ ይቀርባል።• ጠቅላይ ሚኒስትር ዐቢይ በቅርበት የተከታተሉት የእራት ግብዣ • ኤምአርአይ ምንድነው?  • የሰዎችን ማንነት የሚለየው ቴክኖሎጂ እያከራከረ ነውየሟቾች አስክሬን እንዲበሰብስና አፈር እንዲሆን ከተደረገ በኋላ ቤተሰቦች አፈሩን በመውሰድ አበባ ወይም ዛፍ ሊተክሉበት፣ ሰብል ሊያለሙበት ይችላሉ።ይህ ሕግ የተፈረመው ማክሰኞ እለት ነው። ካትሪን ስፔድ ይህ ሕግ እንዲፀድቅ ስትወተውት የነበረ ሲሆን፤ ይህንን አገልግሎት የሚሰጥ የመጀመሪያውን ድርጅት አቋቁማለች። ""የሟቾችን ገላ ወደአፈር መቀየር ከመቅበር፣ ከማቃጠል፣ ይልቅ ተፈጥሯዊ፣ ደህንነቱ የተጠበቀ፣ አስተማማኝ ሲሆን ውጤቱም የካርቦን ልቀትን የሚቀንስና የመሬት አጠቃቀማችንን የሚያስተካክል ነው"" ብላለች ለፈረንሳዩ የዜና ወኪል በላከችው መግለጫ።የስፔድ ድርጅት የሰውን ገላ ለማፈራረስ በባለስድስት ጎን እቃ ውስጥ ካስቀመጡ በኋላ በአልፋልፋ፣ በእንጨት ስብርባሪና በሳር ይሞሉታል።ሳጥኑ በሚገባ ከታሸገ በኋላ በ30 ቀን ውስጥ ፍርስርስ ብሎ ሁለት ጋሪ አፈር ይወጣዋል።በአሁኑ ሰአት አካባቢን የማይጎዱ የቀብር ሥርአቶች እየተበረታቱ ይገኛሉ።ስዊድን የሰው ልጅን 'አፈር ነህና አፈር ትሆናለህ' በማለት አስቀድማ ሕጉን ያፀደቀች ሲሆን፤ በዩናይትድ ኪንግደም ያለሬሳ ሳጥን ወይንም የአፈርን ተፈጥሮ በማይጎዱ ሌሎች ነገሮች መቀበር በሕግ ፀድቋል።
",https://www.bbc.com/amharic/48361914
4,ጠቅላይ ሚኒስትር ዐቢይ በቅርበት የተከታተሉት የእራት ግብዣ,21 ሜይ 2019,"



Image copyright
Brook Amdu


አጭር የምስል መግለጫ

                    (ከግራ ወደ ቀኝ) ብሩክ አምዱ፣ ዊት ፅጌ፣ መሐሙድ አሕመድ፣ እና አብርሐም ወልዴ
                

ከአጤ ኃይለሥላሴ ጀምሮ ተዘግቶ የነበረው የአጤ ምንሊክ አዳራሽ ለመጀመሪያ ጊዜ ተከፍቶ እንግዶችን ያስተናገደው እሁድ ዕለት ነበር።በዕለቱ የጠቅላይ ሚኒስትር ዐቢይ አህመድን ሸገርን የማስዋብ ፕሮጀክት ሀሳብ ደግፈው 5 ሚሊየን ብር ለአንድ እራት የከፈሉና የተጋበዙ 300 እንግዶች በዚህ አዳራሽ ታድመዋል።ከእንግዶቹ መካከል ኢትዮጵያውያን እንዲሁም የባህር ማዶ ሰዎችም ነበሩ።በዚህ በሚኒሊክ ቤተ መንግሥት ውስጥ ለተደረገው የእራት ግብዣውን መድረክ፣ ድምጽና መብራት ያዘጋጅው ብሩክ አምዱ ይባላል። 'ጁብሊ' የተባለ ተቋም አለው።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?• ""እራት ለመመገብ አይደለም የምንሄደው"" በላይነህ ክንዴ• የ5 ሚሊዮን ብር እራት ከጠቅላይ ሚኒስትር ዐብይ ጋርአዳራሹ፤ እሁድ ዕለት ከተደረገው 'ገበታ ለሸገር' የእራት ግብዣ በፊት ስድስት ቀናት የፈጀ መሰናዶ ተደርጎበታል የሚለው ብሩክ፤ ዶ/ር ዐብይ በየዕለቱ የሥራ ሂደቱን ይከታተሉ እንደነበር አጫውቶናል።ጠቅላይ ሚኒስትሩ አስተያየታቸውን እየሰጡ በመመሪያቸው መሠረትም ሁሉም ነገር እንደተሰናዳ ብሩክ ይገልፃል።የግብር አዳራሹ እሁድ ዕለት ወደ 300 የሚጠጉ እንግዶችን ከማስተናገዱ በፊት የነበረው ሥራና ውጣ ውረድ ሲገልፅ ""በጣም አድካሚ ነበር"" ይላል።አዳራሹን ከማሰናዳታቸው በፊት ""ቤቱ በታሪክ ምን ይመስላል?"" ብለው ራሳችውን ጠይቀው የነበረ ሲሆን ይህም ቀለማትን፣ የመብራት ዓይነትንና የድምፅ ሂደትን ለይቶ ለማወቅ እንደጠቀማቸው ያስረዳል።የ 'ሞዛይክ' መስተዋት ቅቦቹ፣ የኮርኒሱን ምህዳሮችና እንጨቶቹ በአብዛኛው ቀይ ቀለም ጎልቶ የሚታይባቸው ስለሆኑ አብረው የሚሄዱ ቀለማት ተጠቅመዋል።ታሪካዊ ቦታ በመሆኑ ታሪኩ ሳይሽፈን በዘመናዊ ማጌጫዎች ማስዋቡ አስፈላጊ ሆኖ ታይቶናል በማለት፤ ቀይ ፅጌሬዳ በብዛት መጠቀማችውን ያስረዳል። 


Image copyright
Brook Amdu


አጭር የምስል መግለጫ

                    የአጤ ሚኒሊክ የግብር አዳራሽ በቀይ አበባ ተውቦ
                

የእራት ዝግጅቱ ዓላማ አዲስ አበባን አረንጓዴ ማድረግ እንደመሆኑ፤ አዳራሹን በአረንጓዴ ቀለማት ከማስዋብ አልፈው አትክልቶችን በየቦታው አስቀምጠው ነፋሻማ አየር እንዲዘዋወር አድርገዋል። አዳራሹ ውስጥ በአረንጓዴ አፀድ በተከበበ ስፍራ የመቀመጥ ስሜትን ለመፍጠርም ወጥነው ነበር። የማስዋብ ሥራውን ሲያጠናቅቁ በአዳራሹ ውስጥ ወደሚኖረው የድምፅ ማስተላለፊያ ሥርዓት ወይም 'አኩስቲክ' ሥራ ተሸጋገሩ።እዚህ ላይ ትንሽ ችግር እንደገጠማቸው ያጫወተን ብሩክ፤ ""'ፊልተሪንግ' እና 'ባላንሱን' የሚያመጣልንን መሣርያ በማናውቀው መንገድ ነው የተጠቅምነው። የነበሩት ባህላዊ ሙዚቃ መሣርያዎች ስለነበሩ በኤሌክቴሮኒክ ሲስተም ውስጥ እንዲያልፉ ማድረግ ነበረብን"" በማለት የግብዣው ዕለት የአብርሃም ወልዴ ባህላዊ ኦርኬስትራ የሙዚቃ ቡድን ላቀረበው ትርዒት ያደረገውን አስተዋፅኦ ያስረዳል።ጠቅላይ ሚኒስትር ዐቢይ ለአብርሃም ባህላዊ የሙዚቃ ቡድን የተሠራውን ካዩ በኋላ ቅር አላቸው።""ጠቅላይ ሚኒስትሩ መድረኩን አልወደዱትም ነበር። በትክክል ሳንግባባ ቀርተን ነው መሰለኝ። ስለዚህ አፍርሰን እንደ አዲስ መገንባት ነበረብን"" መድረኩን በድጋሚ መሥራት ለምን አስፈለገ? ስንለው፤ ዋናው ትኩረት ሙዚቃው ላይ ሳይሆን እንግዶቹ ላይ ስለነበረ በቅድሚያ በተዘጋጀውና ፕሮጀክቱን በሚያሳው ተንቀሳቃሽ ምስል ላይ ለማተኮር ተፈልጎ እንደነበረ ያስረዳል።


Image copyright
Brook Amdu


አጭር የምስል መግለጫ

                    በ""ገበታ ለሸገር"" የእራት ግብዣ ላይ ጥቅም ላይ የዋለው የድምፅ መሳሪያዎች በከፊል
                

ፎቶ ለሚነሱ እንግዶች ታስቦ የአዳራሹ ዋና መግቢያ ላይ ብሩህ መብራቶች ተተክለው ነበር።በየጠረጴዛው ላይ ከተቀመጡት ትንንሽ ሻማዎች በተጭማሪ፤ ከአዳራሹ መግቢያ አንስቶ እንግዶች የሚራመዱበት መንገድ በሻማ እንዲያሸበርቅ ተደርጎ ነበር። ከሻማው ጎዳና በኋላ የአዳራሹን ነባር 'ሻንድልዬር' የሚያጎሉ ቀለል ያሉ መብራቶችን እንደተጠቀሙም ብሩክ አጫውቶናል።የአዳራሹ ድምጽና መብራቱ የእንግዶቹ ትኩረት ፕሮጀክቱ ወደሚተላለፍበት ሸራ እንዲሆን ታስቦ ነው የተሠራው።


Image copyright
Brook Amdu


አጭር የምስል መግለጫ

                    የአጤ ምኒሊክ የግብር አዳራሽ በከፊል
                

የመሰናዶው ዝግጅት ድርጅት ባለቤት የሆነችው ዮዐዳን ያዘጋጀቻችው ወንበሮች አዳራሹን ልዩ አድርገውት ነበር። ወንበሮቹ ወደውስጥ የሚያሳዩ በመሆናቸው መብራት ሲያርፍባቸው በማንፀባረቅ የአዳራሹን ውበት አጉልተውታል። ብሩክ ቅድመ ዝግጅቱን ሲጨርስ ጠቅላይ ሚኒስትሩ ""ጎበዝ፤ ተስፋ አለህ"" ሲሉት የተለየ ስሜት እንደተሰማው አካፍሎናል።እሁድ ከሰአት በቀደሙት ነገሥታት ዘመን ይደረግ እንደነበረው እንግዶች ወደግብር አዳራሹ ሲገቡ ነጋሪት እየተጎሰመና እምቢልታ እየተነፋ፣ ጋባዡ ዶ/ር ዐቢይም በደጅ ሆነው እንግዶቻቸውን ሲቀበሉ ሲመለከት፤ ልፋቱን በማስታወስና ነገሮች ሁሉ እንደታሰቡት በመሄዳቸው በሥራው ኮርቷል።


Image copyright
Brook Amdu


አጭር የምስል መግለጫ

                    ጠቅላይ ሚኒስትር ዐቢይና ብሩክ አምዱ በአጤ ሚኒሊክ የግብር አዳራሽ ፊት ለፊት
                

""የዝግጅቱ መጠናቀቂያ ላይ ""ኢትዮጵያ ሃገሬ"" የሚለው ዘፈን ሲደመጥ እነመሐሙድ አሕሙድ፣ አለማየሁ እሽቴ እና ሌሎችም ድምጻውያን ከመቀመጫቸው ተነስተው አብረው ሲዘፍኑ ሳይ በጣም የተለየ ስሜት ፈጥሮብኝ ነበር።""ከሁሉም በላይ ብሩክን ያስገረመው፤ ጠቅላይ ሚኒስትሩ እንደማንኛውም ሰው እንግዶችን ከበር ተቀብለው፣ ሰላምታ እየሰጡ ማስገባታቸውና ዝግጅቱ ካለቀ በኋላም ልብሳቸውን ቀይረው ወደአዳራሹ በመሄድ እቃዎቹን ሲያነሳሱና ሲያፀዱ የነበሩት ግለሰቦች ማየታቸው ነው። 
",https://www.bbc.com/amharic/48346454
5,ሶማሊያዊው የኡበር ታክሲ ሾፌር ሰዎችን አሰቃይቷል ተባለ,22 ሜይ 2019,"



Image copyright
CBC


አጭር የምስል መግለጫ

                    ዩሱፍ አብዲ አሊ
                

አሜሪካ፣ ቨርጂንያ ውስጥ ኡበር (የታክሲ አይነት) ይነዳ የነበረ ዩሱፍ አብዲ አሊ የተባለ ግለሰብ ሶማሊያ ሳለ ሰዎችን ማሰቃየቱን ፍርድ ቤት አረጋገጠ።ዩሱፍ እንደጎርጎራሳውያኑ አቆጣጠር በ1980 በነበረው የሶማሊያ የእርስ በእርስ ጦርነት ወቅት ሰዎችን ማሰቃየቱ ተገልጿል።ዩሱፍን የከሰሰው ፋራህ ታኒ ዋርፋ የተባለ ግለሰብ ሲሆን፤ ሶማሊያ ሳሉ ኮለኔል የነበረው ዩሱፍ እንዳሰቃየውና እንደተኮሰበትም ለፍርድ ቤት ተናገሯል።በአገሪቱ ብሔራዊ ጦር ውስጥ ኮማንደር የነበረው ዩሱፍ፤ የአምባገነኑ ሞሀነድ ዚያድ ባሬ ደጋፊ እንደነበር ለፍርድ ቤት የቀረቡ ሰነዶች ያሳያሉ።• ሶማሊያ የተመድ መልዕክተኛን አባረረችፍርድ ቤቱ ከሠላሳ ዓመት በፊት ፋራህን በማሰቃየት ዩሱፍን ጥፋተኛ ሆኖ ስላገኘው፤ 500,000 ዶላር ካሳ እንዲከፍል ወስኗል።ፋራህ እንዳለው፤ በ1987 የዩሱፍ ወታደሮቹ ከቤቱ አግተው ወስደውት ነበር። መረጃ ለማግኘት ለወራት እንደተደበደበና እንደተተኮሰበትም ተናገሯል። መቃብሩን እንዲቆፍሩ ለተላኩ ሰዎች ጉቦ በመስጠት ሕይወቱን እንዳተረፈም አክሏል።  • ዋሺንግተን ሟቾች ወደአፈር እንዲቀየሩ ፈቀደችለመጀርያ ጊዜ የዩሱፍ ማንነት ይፋ የተደተገው 1992 ላይ በካናዳ ብሮድካስቲንግ ኮርፖሬሽን በተሠራ ዘጋቢ ፊልም ላይ ነበር። ዘጋቢ ፊልሙ ላይ የተካተቱ ምስክሮች በመቶዎች የሚቆጠሩ ሰዎች ማሰቃየቱን ተናግረዋል።ያኔ ቶሮንቶ ውስጥ በጥበቃ ሥራ ይተዳደር የነበረ ሲሆን፤ ካናዳ በሰው መብት ጥሰት አባራው ነበር። ተመሳሳይ እርምጃ በአሜሪካ ቢወሰድበትም በአልታወቀ መንገድ ተመልሶ ወደአሜሪካ ገብቷል።• የኢትዮጵያ አየር መንገድ ከ41 ዓመታት በኋላ ወደ ሶማሊያ በረራ ጀመረየሲኤንኤን ዘጋቢዎች የታክሲ ተሳፋሪ በመምሰል ጥያቄዎች አቅርበውለት ነበር። ከሳምንት እስከ ሳምንት ራይድና ሊፍት በተባሉት የታክሲ አገልግሎቶች እየሠራ ገንዘብ ለማግኘት እንደሚሞክር ተናግሮ ነበር።የኡበር ሹፌር ለመሆን ቀላል እንደሆነ ከመቀጠሩ በፊት ስለማንነቱ ከማጣራት ያለፈ ምንም አለመደረጉን ተናግሯል።የኡበር ሹፌር ከመቀጠሩ በፊት አሜሪካ ውስጥና ከአሜሪካ ውጪ ወንጀል አለመሥራቱ፤ በኤፍ ቢ አይና በኢንተርፖል አለመፈለጉም ይጣራል።ዩሱፍ በአሁን ወቅት ከኡበር መተግበሪያ እንደታገደ የኡበር ቃል አቀባይ ለቢቢሲ ተናግረዋል።• የአሜሪካ ዲፕሎማቶች ፊታቸውን ወደ ሶማሊያ አዞሩየሊፍት ቃል አቀባይ ""ነገሩ እጅግ አስደንግጦናል"" ብለው፤ ሹፌሩ እንዳገዱትን በፖሊስ ምርመራ እንደሚተባበሩ ተናገረዋል።ዩሱፍ በኡበር ሹፌርነት የሠራው ለ18 ወር  ሲሆን፤ ከዛ በፊት ዋሽንግተን ዲሲ አውሮፕላን ማረፊያ ውስጥ የጥበቃ ሠራተኛ ነበር።የፋራህ ጠበቃ ካቲ ሮበርትስ ""ከብዙ ጥረት በኋላ የተገኘ ድል ነው"" ብለዋል። ፋራህ ለ31 ዓመታት ፍትህ ሲጠብቅ እንደነበርም አክለዋል።ሶማሊያ ውስጥ በተከናወነ ወንጀል አሜሪካ ውሰጥ የመጠየቅ አሠራር የፍርድ ሂደቱን አጓቶታል።የአሜሪካ ሕግ አሜሪካ ውስጥም ይሁን ከአሜሪካ ውጪ ስቃይ ለደረሰባቸው ሰዎችን ከለላ ይሰጣል። አሜሪካዊ የሆኑም ያልሆኑም ሰዎች ስቃይ ደርሶብናል ብለው መክሰስ ይችላሉ።• በሞቃዲሾ ፍንዳታ የሟቾች ቁጥር ከ270 በላይ ደርሷል 
",https://www.bbc.com/amharic/48361983
6,ባለ ዲግሪዋ ቆሎ ሻጭ፤ የህወሐት የቀድሞ ታጋይ ብርሃ አፅብሃ,20 ሜይ 2019,"




 ታጋይ ብርሃ አፅብሃ  የህዝባዊ ወያነ ሐርነት ትግራይ (ህወሐት) የተቀላቀለችው በ1973 ዓ.ም፤ የሰባተኛ ክፍል ትምህርቷን አቋርጣ ነው ።በወቅቱ ስልጠና በመውሰድም በጭላ፣ ሸራሮ እና በሌሎች የትግል ሜዳዎች ወላጆቻቸውን በትግል ወቅት ያጡ ህፃናትን አስተምራለች፤ 'እናት ሁኜ ተንከባክቤያቸዋለሁ' ትላለች።ትግሉ አልጋ በአልጋ እንዳልነበር የምትናገረው ብርሃ  ከደርግ መንግሥት ጋር በሚደረገው ፍልሚያ ውስጥ መቁሰልና መሞት እንዳለ ቢሆንም ታሞ የአልጋ ቁራኛ መሆንም እንዳለ የእራሷን ገጠመኝ በመጥቀስ ትናገራለች።""ዓርኮኳይ በሚባል በረሃ ድንገት ዐይኔን ታወርኩኝ፤ ሆዴም ተነፋ፤ ዐይኖቼ ደም እያነቡ ታጋዮች ለሶስት ወራት በአልጋ ተሸክመውኝ ይንቀሳቀሱ ነበር። ያኔ ገደል ውስጥ ብገባ ብዬ የተመኘሁበት አጋጣሚ ነበር፤ በታጋዮች እንክብካቤ ግን ታክሜ ድኛለሁ""በማለት ያለፈውን ታስታውሳለች።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?• ""እምቦጭን ለማጥፋት የመጡት ጢንዚዛዎች አልጠፉም""ከሽግግር መንግሥት በኋላ ከሰራዊቱ የተቀነሰችው ብርሃ  ለወር በተሰፈረላት 270 ብር ያቋረጠችውን ትምህርቷን በመቀጠል 12ኛ ክፍልን አጠናቀቀች።  ""ይከፈለኝ በነበረው ብር እንደ አባትም እናትም ሁኜ ሁለት ልጆቼን በማሳደግ፣ ራሴን በማስተማር በ2000 ዓ.ም በቋንቋ ዲፕሎማ፣ በ2005 ዓ.ም በማኔጅመንት የመጀመርያ ዲግሪዬን አገኘሁ"" ትላለች።


Image copyright
BIRHA ATSIBEHA

በ270 ብር ከሁለት ልጆቿ ጋር ኑሮዋን ስትገፋ የነበረችው ብርሃ በተመረቀችበት የትምህርት ዘርፍም በአመቱ በትግራይ ገቢዎች ቢሮ  በ4 ሺህ ብር ደመወዝ ተቀጠረች።በዚህ ደሞዟ ኑሮዋ ጣፍጦ፣ ጥሩ ለብሳ ጥሩ ጎርሳ ስትኖር ሌሎች እንደርሷ በትግል በረሃ ብዙ ያሳለፉና በችግር እግር ቶርች የታሰሩ እህቶቿን መርዳት እንዳለባት ወሰነች። "" የምትራብ ታጋይ መኖር የለባትም"" በሚል መንፈስ በጎ ፈቃደኛ ከሆኑ የቀድሞ ታጋዮች ጋር በመሆን ችግር ውስጥ የወደቁትን ሴት ታጋዮች ለመርዳት 'የህወሐት የእድሜ ባለፀጋ ሴት ታጋዮች ማህበር' የሚል በጎ አድራጎት ማህበር አቋቋመች።እናም ማህበሩ የካቲት 10/2008 ዓ.ም 300 የህወሐት ሴት ታጋዮች አባላትን ይዞ ከክልሉ ፍትህ ቢሮ እውቅና በማግኘት ተቋቋመ። ማህበሩ ከተቋቋመ በኋላም በወቅቱ የህወሐት ፅህፈት ቤት ኃላፊ ከነበሩት አቶ እያሱ የድጋፍ ደብዳቤ ተሰጣቸው። እርሷ እንደምትለው ከህዝብ ያገኙትም ተቀባይነት ጥሩ ስለነበር በመጀመርያ የገቢ ማሰባሰብያ መድረካቸው ብቻ በአንድ ቀን  1.5 ሚሊዮን ብር እንደሚሰጣቸው ቃል ተገባላቸው።• የመጭው ዘመን አምስቱ ምርጥ ምግቦች• በመፈንቅለ መንግሥቱ ዙሪያ ያልተመለሱት አምስቱ ጥያቄዎችቃል የገቡት ደግሞ የክልሉ መንግሥት ጨምሮ የተለያዩ ባለሀብቶች እንደበሩ ታስታውሳለች። ጦስ ያመጣው የአዲስአበባ ጉዞበመቀሌ ከተማ ከተካሄደው የገቢ ማሰባሰብያ እና እርዳታ መድረክ በኋላ የማህበሩ መሪዎች እና ደጋፊዎች   ሁለተኛ የገንዘብ ማሰባሰቢያ መድረክ ለማዘጋጀት ወደ አዲስአበባ አመሩ። አዲስ አበባ ግን የጠበቁት ነገር እንዳልጠበቁት ሆነ።ብርሃ አፅብሃ እንደምትለው የገቢ ማሰባሰቢያ መድረኩ አዲስአበባ  በሚገኘው የህወሐት ፅህፈት ቤት እንዳይካሄድ እገዳ ገጠመው። በኋላም ወደ ህወሐት ፅህፈት ቤት ኃላፊ ቢሮ ቢሄዱም  አንጀት ጠብ የሚል መልስ ሳያገኙ ጓዛቸውን ሸካክፈው መቀሌ ተመለሱ። መቀሌ እንደተመለሱ  ወደ ህወሐት ዋና ፅህፈት ቤት በመሄድ 'ለምን ተከለከልን?' ብለው መጠየቃቸውን ያስታውሳሉ።  ያገኙት መልስ ግን አጭር ነው ""ፕሮጀክቱ እናንተ የምትሰሩት አይደለም፤ ዘግተነዋል"" የሚል።በወቅቱ በፅህፈትቤቱ ሲሰሩ የነበሩት የአሁኑ የማእከላዊ ዞን አስተዳደር አቶ እያሱ ተስፋይ  ግን 'እኛ ማህበሩ እንዲጠነክር ደብዳቤ በመፃፍ አገዝናቸው እንጂ አልከለከልናቸውም፤ የሚሉትን ነገር ውሸት ነው' በማለት ለቢቢሲ ገልፀዋል።ታጋይ ብርሃ እንደምትለው ""ፓርቲው ሊሰራው የሚገባውን ነገር እኛ በመስራታችን ልታመሰግኑንና ልታበረታቱን በተገባ ነበር"" ስንላቸው በማህበሩ ስራ አስከያጆች እና በፓርቲው አመራሮች መካከል ውዝግብ ተፈጠረ ትላለች።• የዛሬ 30 ዓመት... የኮ/ል መንግሥቱ አውሮፕላን ለምን አልጋየም?አለመግባባት እየተካረረ ባለበት ወቅት ""ብርሃ የዓረና ፓርቲ አባል ናት"" የሚል ወሬ በመወራቱ በማህበሩ አባላት መካከል ክፍፍል ፈጠረ። ""የዓረና አባል ባሉኝ ግዜ ደነገጥኩኝ ፤ ባልሆንኩትን ነገር ስሜን ስላጠለሹት አለቀስኩኝ"" ትላለች።በማህበሩ ውስጥና ውጪ ያለው አለመግባባት የተለያዩ ጉዳዮችን እየመዘዘ ቀጠለ። ""አስቀድመውም በማህበሩ አላማ የተቀመጠው በድህነት ውስጥ የሚኖሩ ሴት ታጋዮችን መርዳት"" የሚለውን  ሃሳብ አልተቀበሉትም የምትለው ብርሃ "" 'ለምን የህወሐት ታጋይ ሴቶች አላችሁ፤ ስም ቀይሩ' "" በሚልም መጋጨታቸውን ታስታውሳለች። ቀስ በቀስም የማህበሩን ገንዘብ አጥፍታለች በማለትና የማህበሩ አባላቱን በማሳደም ከማህበሩ እንዳስወጧት ትናገራለች።500 ሺ ብሩ ወዴት ገባ?በመጀመርያ በመቀሌ ከተማ በተካሄደው የገቢ ማሰባሰቢያ መድረካቸው ከተገኘው 1.5 ሚሊየን ብር 500 ሺ ብሩ ከትግራይ ክልል ርእሰ መስተዳደር ቢሮ ቃል የተገባ ነበር። ""ይሁን እንጂ በህወሐት ፅህፈት ቤት ያሉ ሰዎች ለእኛ በመከልከል በድብቅ ወደ ካዝናቸው እንዲገባ አደረጉ"" በማለት ከክልል መንግስት ቢሮ ወደ ህወሐት ፅህፈት ቤት እንዲገባ የተፃፈውን ደብዳቤ እንደማስረጃነት ታቀርባለች።ታጋይ ብርሃ ሁኔታውን እንዳወቀች ደብዳቤውን የፃፈውን ግለሰብ ሄዳ ያነጋገረቸው ሲሆን ""በአለቆቼ ታዝዤ ነው"" እንዳላት ትናገራለች። ""ሰነዶቹ እጄ ውስጥ እንዳሉ ሲያውቁ አሰሩኝ፣ ከስራዬ አባረሩኝ"" በማለት የደረሰባትን ትናገራለች። የነበራትን ትጥቅ ለመንግሥት ብታስረክብም 'ትጥቅሽን አስረክቢ' በሚል መታሰሯን፤ 200 ሺ ብር ሰርቃ ወደ ውጪ ልትጠፋ ነው በማለትም በውሸት መከሰሷን፤ ፍርድቤት ግን በ10 ሺ ብር ዋስ እንድፈታ እንዳደረገ ታስረዳለች። ፍርድቤቱ ጉዳዩን አጣርቶ ነፃ ቢላትም ጉዳዩን ወደ ፀረ ሙስና ኮሚሽን በመውሰድ በሙስና ተከሰሰች። በኋላ ላይም ፀረ ሙስና ኮሚሽንም ነፃ ነሽ ብሎ አሰናበታት።  በአሁኑ ሰአት 'የህወሐት የእድሜ ባለፀጋ ሴት ታጋዮች ማህበር ስራ አስኪያጅ' የሆኑት ወይዘሮ ዘውዱ ገብሩ ግን የኮሚሽኑ ውሳኔ ልክ እንዳልነበረ እና እንደማያምኑበት ለቢቢሲ ገልፀዋል። ""ማህበራችን ውሳኔውን አይቀበለውም፤  ኮሚሽኑ ያቀረብነው ክስ አይቶቷል የሚል እምነት የለንም። ማህበር ነው የሚበልጠው ወይስ ወይዘሮ ብርሃ? ወደ ኮሚሽኑ ቅሬታ አስገብተን ነበር"" ይላሉ።• ትራምፕ ኢትዮጵያውያን ላይ ተፅእኖ እያሳደሩ ነው?በአሁኑ ሰአት በአዲስ አመራር እየተመራ ያለው ማህበሩ ለመጀመርያ ግዜ ከተካሄደው የገቢ ማሰባሰብያ መድረክ በስተቀር ሌላ መድረክ አላዘጋጀም። ለምን የማህበሩ እንቅስቃሴ እንደተቀዛቀዘም ወይዘሮ ዘውዱ ሲናገሩ ""በአሁኑ ግዜ በፓርቲውና በክልሉ የሚያሳስብ ሁኔታ ስለተፈጠረ ቀስ ብለን እናየዋለን"" ሲሉ ይመልሳሉ።በዚህ ጉዳይ ስማቸው የተነሳውን እና አሁን ማእከላዊ ዞን አስተዳደር የሆኑት አቶ እያሱ ተስፋይ ""ማህበሩ ነፃ ስለሆነ በተነሱ ቅሬታዎች ላይ የማውቀው ጉዳይ የለም፤ ሁሉም ውሸት ነው። እኛ በአቅማችን ስንመክር እና ስናግዛቸው ነበር። የህወሐት ፅህፈት ቤትም ሆነ እኔ በማህበሩ ጉዳይ ውስጥ ገብተን ይህን አድርጉ ይህን አታድርጉ አንልም"" ብለውናል።ከትግራይ ክልል ርእሰ መስተዳደር ቢሮ ለማህበሩ እንዲሰጥ ቃል ስለተገባና በድብቅ ወደ ህወሐት ፅህፈት ቤት ካዝና ገባ ስለተባለው ግማሽ ሚሊየን ብር ተጠይቀው ሲመልሱም ""በህግ መሰረት ገንዘብ ከመንግስት ወደ ፓርቲ አይገባም፤ ከገባም ስህተት ነው። የህወሐት የፋይናንስ ሰዎች መጠየቅ ይችላሉ። በአጠቃላይ እየተባለ ያለው ነገር ስም ማጥፋት ነው"" ብለዋል።ቢቢሲ ግን ከትግራይ ክልል ርእሰ መስተዳደር ቢሮ ለማህበሩ እንዲሰጥ ቃል የተገባው ግማሽ ሚልየን ብር ወደ ህወሐት ፅህፈት ቤት ካዝና እንዲመለስ የተፃፈ ደብዳቤ ተመልክቷል።በማህበሩ በተፈጠረው መከፋፈል ምክንያት ራሷን ከማህበሩ አባልነት ያገለለችው ለተርፍኤል ተስፋይ በበኩሏ ""የማህበሩ መቋቋም ለመንግሥት እና ለፓርቲው የሚያግዝ ነበር። ይሁን እንጂ ጣልቃ እየገቡ ማህበሩን ስላዳከሙት፤ ከአባልነት ራሴን አግልያለሁ"" በማለት ""ብርሃ አፅበሃ ያጋጠማት ችግርም ""በህወሐት አመራር ላይ ያለው ብልሹ አሰራር የሚያሳይ ነው"" ትላለች።የአመት እረፍት ወስዳ ለማህበሩ ስትታትር የነበረችው ታጋይ ብርሃ በመቀጠልም እረፍቷን በማስረዘም ያለ ደመወዝ የገንዘብ ማሰባሰቢያ መድረክ ሲታዘጋጅ ነበር። በዚህ መሀልም በማታውቀው ሁኔታ ከመስሪያ ቤቷ ትግራይ ገቢዎች ቢሮ ደብዳቤ ሳይደርሳት ሌላ ሰው እንደተቀጠረ አወቀች። ""ህጋዊ ቢሆን ምክንያቱን ያሳውቁኝ ነበር፤ መልቀቂያም ይሰጡኝ ነበር፤ ይህ ሁሉ አልሆነም"" ትላለች።ብርሃ አፅበሃ  ሁሉም መንገዶቿ ሲዘጉባት በመቀሌ ጎዳናዎች ላይ ቆሎ በመሸጥ ኑሮዋን እየገፋች ነው። ""በገንዘብ እጦት ልጄ የሁለተኛ አመት የኮሌጅ ትምህርቷን አቋርጣለች"" በማለት የችግሯን ግዝፈት ታስረዳለች። ቢቢሲ የህወሐት ፅህፈት ቤት ኃላፊን  በተደጋጋሚ ለማግኘት ያደረገው ሙከራ አልተሳካም።
",https://www.bbc.com/amharic/48332384
7,ኤምአርአይ ምንድነው?,22 ሜይ 2019,"



Image copyright
skynesher/Getty Images

ከቅርብ ጊዜ ወዲህ የተወሳሰቡና ቀደም ሲል ለመለየት እጅግ አስቸጋሪ የነበሩ በሽታዎችንና የሰውነት እክሎችን ለመለየት 'ኤምአርአይ' የተባለ የህክምና መሳሪያ በጥቅም ላይ መዋል ጀምሯል። ኤምአርአይ በራዲዮዌቭና በማግኔት የሚሰራ ለህክምና አገልግሎት የሚውል ማሽን ነው። ማሽኑም በሰውነታችን ውስጥ ያለውን በሽታ በቀላሉና በጠራ መልኩ የሚያሳይ የህክምና መሳሪያ ነው።   • በርካቶች ከምጥ ይልቅ በቀዶ ህክምና መውለድን እየመረጡ ነውይህም ደግሞ የጎንዮሽ ጉዳት በሌለው መልኩና በቀላል መንገድ በሽታውን ለመለየት የሚያግዝ እንደሆነ በቅዱስ ጳውሎስ ሆስፒታል ራዲዮሎጂስት የሆኑት ዶክተር ሳምሶን አሽኔ ይናገራሉ። በዚህ ምክንያት ከሌሎች ለህክምና አገልግሎት ከሚውሉ ማሽኖች የተሻለ ነው። በህክምና ዘርፉ ውስጥ በሽታዎችን በቀላሉ በመመርመርና በማወቅ ሂደት ውስጥ ያሉ ግድፈቶችን ለማቃለልም ከፍተኛ ሚና እንዳለው ባለሙያው ያብራራሉ።• የሚያስወርዱ ሴቶች ቁጥር ከሚወልዱ ሴቶች የሚበልጥባት ሀገርማሽኑ ትልልቅ በማግኔት የሚሰሩ ቱቦዎች ያሉት ሲሆን የህክምና ባለሙያዎች በአይናቸው ሊያዩዋቸው የማይችሏቸውን የሰውነታችንን ክፍሎችና በሽታዎችን በቀላሉ ለመለየት ያግዛል።ኤምአርአይን ለምን አይነት ምርመራዎች እንጠቀምበታለን?መሳሪያው ገና ለብዙ ዓመታት ጥቅም ላይ አለመዋሉን በዚሁ ዙሪያ ብዙ ምርምሮች እየተደረጉ ስለሆነ ለወደፊቱ አሁን እየሰጠው ካለው አገልግሎት በላቀ መልኩ ጥቅም ላይ እንደሚውል ዶክተር ሳምሶን ጠቅሰዋል።አሁን ባለበት ደረጃ ግን ኤምአርአይ በአጠቃይ ለአንጎል ችግሮች፣ የአከርካሪ አጥንት፣ ሆድ፣ ካንሰር እንዲሁም ለመገጣጠሚያ በሽታዎችና ሌሎችም ጥቅም ላይ የሚውል ሲሆን የዘመኑ እጅግ ጠቃሚ መሳሪያ ነው።• ወንዶች የማያወሯቸው አምስት አሳሳቢ ነገሮች በተለይ ደግሞ በአንጎል ውስጥ የሚገኙ ችግሮችንም ሆነ እጢዎች ለመለየት ለዘመናት ትልቅ ችግር ነበር የሚሉት ባለሙያው፤ ከዚህ በፊት ሲቲ ስካን የሚባል መሳሪያ በጥቅም ላይ ይውል ነበር።ሲቲ ስካንን ተከትሎ ደግሞ ኤምአርአይ መጣ።''ይህ መሳሪያ ለምሳሌ አንጎልን ብንወስድ በመጀመሪያ አንጎላችን ውስጥ እጢ አለ ወይስ የለም? የሚለውን ይነግረናል። ከዚህ ባለፈም እጢው ምን አይነት ባህሪዎች አሉት? ይዘቱ ምንድን ነው? እንዲሁም ህክምናው ምን መሆን አለበት የሚሉት ጥያቄዎች ለመመለስ በእጅጉ ይረዳል'' ይላሉ ዶክተር ሳምሶን።''ተገቢው ህክምና ከተደረገ በኋላ እንኳን ህክምናው ውጤታማ ነበር ወይ? የሚለውን ለማወቅ ይህ መሳሪያ እጅግ ጠቃሚ ነው። ''  በኤምአርአይና በሲቲስካን መካከል ያለውን ልዩነት ሲያስረዱ ባለሙያው ሲቲስካን በሽታዎችንና የሰውነት ክፍሎቻችን ላይ የተፈጠሩ ችግሮችን ለመለየት ጨረር የሚጠቀም ስለሆነ ብዙ ጊዜ ከፍተኛ ጥንቃቄ ያስፈልገዋል ብለዋል።• ከ27 ዓመታት በኋላ ከ'ኮማ' የነቃችው ሴት የሲቲስካን ምርመራ በሚደረግበት ወቅት በተለይ ህጻነት ለከፍተኛ ጨረር እንዳይጋለጡ ጥንቃቄ መደረግ አለበት።''ኤምአርአይ ግን ለምርመራው የማግኔት ኃይልን ስለሚጠቀም የጎንዮሽ ጉዳት የለውም። ምናልባት ታካሚዎች በሰውነታቸው ውስጥ በተለያዩ ምክንያቶች ብረት ነክ መሳሪያዎች ካሉ ግን በጣም ከባድ ነው። እኛም ብንሆን ምርመራው ከመደረጉ በፊት ተገቢውን ማጣራት አካሂደን ነው ወደ ኤምአርአይ የምንመራው።'' ከዚህ በተጨማሪ በሰውነታችን ውስጥ ያለውን ነገር ጥርት አግርጎ ከማሳየት አንጻር ኤምአርአይ የተሻለ ነው። እንደውም ባለሙያው የሲቲስካንና ኤምአርአይ ልዩነትን ለማስረዳት በድሮና ዘመን አመጣሽ ካሜራዎች መካከል ያለውን ይጠቅሳሉ። ኤምአርአይ በሰውነታችን ውስጥ የሚገኙ ቦታዎችን ጥርት ባለና ለውሳኔ በሚቀል መልኩ የሚያቀርብ ሲሆን ሲቲስካን ግን የምስሎቹ ጥራት ከኤምአርአይ ጋር ሲወዳደር በጣም ዝቅተና ነው።• ጫት የአእምሮ ጤናን እንደሚጎዳ ጥናት አመለከተነገር ግን ይላሉ ባለሙያው፤ ''ሁሉም ኤምአርአይ መሳሪያዎች እኩል የሆነ አገልግሎት የላቸውም። በውስጣቸው ባለው የማግኔት ቱቦ መጠንና የማጉላት አቅም መሰረት ሁሉም የየራሳቸው አይነት ጥቅምና አሰራር አላቸው።''   በሌሎች አጋጣሚዎች ግን ሲቲስካን የሚመረጥበት ጊዜ እንዳለ ዶክተር ሳምሶን ያስረዳሉ።ለምሳሌ ድንገተኛ አደጋዎች ሲያጋጥሙና ታካሚዎች አስቸኳይ ምርመራ ሲያስፈልጋቸው ሲቲስካን ተመራጭ ነው። ምክንያቱም ሲቲስካን በፍጥነት ውጤቱን ያደርሳል። ኤምአርአይ ግን በትንሹ 30 ደቂቃ ሊፈጅ ይችላል።         
",https://www.bbc.com/amharic/news-48349481
8,የሰዎችን ማንነት የሚለየው ቴክኖሎጂ እያከራከረ ነው,22 ሜይ 2019,"



Image copyright
Amazon

በአንድ ምስል ወይም ቪድዮ ላይ ያሉ ሰዎችን ማንነት የሚለየው የ 'ፌስ ሪኮግኒሽን' ቴክኖሎጂ አሁንም እያከራከረ ነው።አማዞን 'ሪኮግኒሽን' በሚል ስያሜ የሠራው የ 'ፌስ ሪኮግኒሽን' ቴክኖሎጂ ለአሜሪካ ፖሊሶች መሸጥ አለበት ወይስ የለበትም የሚለው ጉዳይ የአማዞን ባለድርሻዎች መካከል አለመግባባት ፈጥሯል። ባለድርሻዎቹ በአማዞን ዓመታዊው ጉባኤ ላይ ምርጫ በማድረግ ውሳኔ እንደሚያሳልፉም ይጠበቃል።ባለድርሻዎቹ፤ አማዞን 'ሪኮግኒሽን'ን ለመንግሥት ተቋማት መሸጥ አለበት? ቴክኖሎጂው የሰዎችን ሰብአዊ መብት ስላለመጋፋቱ በገለልተኛ ወገን ይጠና? የሚሉ ሁለት ጉዳዮች ላይ ምርጫ ያደርጋሉ።አማዞን ምርጫው እንዳይካሄድ ለማድረግ ቢሞክርም የማስቆም መብት ስለሌለው አልተሳካለትም።ሜሪ ቤት ጋልጋር የተባሉ ባለሙያ ለቢቢሲ፤ "" 'ሪኮግኒሽን' ለመንግሥት ተቋሞች መስጠት የሚያስከትለው ተጽዕኖ ሳይጠና እንዳይሸጥ እንፈልጋለን። ውሳኔውን ለማሳለፍም ባለሀብቶች እንደሚያግዙን እናምናለን"" ብለዋል።• ሥራ ቀጣሪና አባራሪ እየሆነ የመጣው ሮቦትቴክኖሎጂው መቶ በመቶ ትክክለኛ መረጃ እንደማይሰጥ ጠቅሰው፤ ጥቅም ላይ ሲውል የሰዎችን መብት ተጋፍቶ እንደሚሰልል ተናግረዋል።""ሰዎች፣ ፖሊሶች እያንዳንዱን እንቅስቃሴያቸውን እየተመለከቱና እየተከታሏቸው እንደሆነ ከተሰማቸው በነጻነት አይንቀሳቀሱም"" ብለዋል።አማዞን በበኩሉ 'ሪኮግኒሽን' ያለአግባብ ጥቅም ላይ ውሏል የሚል ሪፖርት ቀርቦ ስለማያውቅ ባለድርሻዎች እንዲደግፉት ጠይቋል።ድርጅቱ በመግለጫው እንዳሳወቀው፤ ቴክኖሎጂው ወንጀለኞች በቁጥጥር ሥር እንዲውሉ ያግዛል። ""የጠፉ ሰዎች እንዲገኙ ይረዳል። ወንጀል መከላከልም ይቻላል። ያለአግባብ ጥቅም ላይ ሊውል ይችላል ብሎ አዲስ ቴክኖሎጂ ማጣጣል ተገቢ አይደለም"" ተብሏል። • አፕል ቲቪ ጀመረወደ 20 ሚሊየን የሚጠጉ ሰዎች መረጃ ያለው ቴክኖሎጂው፤ በምስልና ቪድዮ ላይ የታየ ሰውን ማንነት ለማወቅ ያስችላል። የሰዎችን ጾታ ይለያል። ምስል ላይ ያለ ጽሁፍ እንዲተነተንም መረጃ ያቀብላል።ሆኖም በኤም አይ ቲና ዩኒቨርስቲ ኦፍ ቶሮንቶ የተሠሩ ጥናቶች፤ ቴክኖሎጂው ሰዎችን በጾታቸውና በቆዳ ቀለማቸው የሚያገል መሆኑን ይጠቁማሉ። ቴክኖሎጂው የነጭ ወንዶችን ማንነት በቀላሉ ለማወቅ ቢረዳም ስለጥቁር ሴቶች ትክክለኛ መረጃ አይሰጥም።አማዞን እነዚህ ጥናቶች የተሠሩት ቀድሞ በነበረው ቴክኖሎጂ እንደሆነና አሁን መሻሻሉን ይገልጻል። ቢሆንም የሰብአዊ መብት ተሟጋቾችና የአማዞን ሠራተኞችም ቴክኖሎጂውን ይቃወማሉ።
",https://www.bbc.com/amharic/48361984
9,ገበታ ለሸገር፡ ከጠቅላይ ሚንስትር ዐብይ ጋር ማዕድ የቀረቡት ሰዎች ምን ይላሉ?,20 ሜይ 2019,"



Image copyright
Office of the Prime Minister-Ethiopia

አቶ ዮሐንስ መኮንን በአዲስ አበባ ዩኒቨርስቲ የሥነ-ሕንፃና የቅርስ ጥበቃ መምህር ናቸው። የዳግማዊ አጤ ሚኒሊክ የቤተ መንግሥት የግብር አዳራሽ  እድሳት ሥራው ከተሰራለት በኋላ እያንዳንዱን ቦታ ለማስጎብኘት በበጎ ፈቃደኝነት ከተመረጡና ከተሳተፉ  ስምንት ባለሙያዎች መካከል አንዱ መሆናቸውን አጫውተውናል። በእራቱም ላይ ተጋብዘው ከጠቅላዩ ጋር አብረው ገበታ ቆርሰዋል።• የ5 ሚሊዮን ብር እራት ከጠቅላይ ሚኒስትር ዐብይ ጋር• ""እራት ለመመገብ አይደለም የምንሄደው"" በላይነህ ክንዴተጋባዥ እንግዶችን በማስጎብኘት ሂደት እርሳቸው ብቻቸውን ከ40 በላይ ቻይናውያን ማስጎብኘታቸውን የጠቀሱት አቶ ዮሐንስ አንድ ሰው በአማካይ 30 ሰው በአንዴ ያስጎበኝ ነበር በማለት የነበረውን ሁናቴ ያስታውሳሉ።ከእንግዶቹ መካከልም በጓድ መንግሥቱ ኃይለማርያም ዘመን ቤተ መንግሥቱን ለማየት እድል ያገኙ የውጪ እንግዶች ሲኖሩበት በወቅቱ የነበራቸውን ትዝታ በማጋራት መደመማቸውን እንዳጫወቷቸው ይናገራሉ። አጤ ኃይለ ሥላሴ የተቀበሩበትን ስፍራ፣ ከላይ የጓድ መንግሥቱ ቢሮ ከታች የእርሳቸው መቃብር፣ ስድሳዎቹ ሰዎች የተረሸኑበት፣ ጄነራሎቹ የታሰሩበትን ሁሉ ማስጎብኘታቸውን አጫውተውናል።""ቤተ መንግሥቱ ያረፈው 40 ሔክታር ላይ ነው"" የሚሉት ባለሙያው ከዚህ ሁሉ ሥፍራ ለጎብኚ ክፍት ሆኖ በትናንትናው እለት የመታየት  ወግ የደረሰው አንድ አራተኛው ነው ሲሉ ግምታቸውን ያሰፍራሉ።አቶ ይትባረክ ዘገዬ የዋርካ ትሬዲንግ ሃውስ ኃ/የተ/የግ/ማ ባለቤት ሲሆኑ ትናንት በተካሄደው 'ገበታ ለሸገር' የእራት ግብዣ ላይ ከተሳተፉት አንዱ ናቸው።ፕሮጀክቱን መደገፍ አለብኝ፤ መሰራትም አለበት ብለው 5 ሚሊየን ብር በመክፍል ገበታ ለሸገር እራትን ተጋብዘዋል፤ ፕሮጀክቱንም ደግፈዋል። "" ዋናው እራቱ ሳይሆን ዓላማው ነው፤ እራቱም በጣም ጥሩ ነበር"" የሚሉት አቶ ይትባረክ 'ገበታ ለሸገር'ን ከጠበቁት በላይ እንዳገኙት ይናገራሉ።ገና ወደ ቤተመንግሥት ሲገቡም ጉብኝት እንዳዳረጉና ታሪካቸውን በማወቃቸው እርካታ እንደተሰማቸው ይገልፃሉ።ለወደፊቱ ፊልም ይሰራበታል እንዲሁም ከመጭው መስከረም ወር ጀምሮ ለጎብኝዎች ክፍት ይሆናል የተባለውን ቤተ መንግሥት ጎብኝተዋል።እርሳቸው እንደሚሉት ቤተ መንግሥቱን ሲጎበኙ የመጀመሪያ ጊዜያቸው ነው። በዚህም ከአጤ ሚንሊክ ጀምሮ፤ አጤ ኃይለ ሥላሴ እንዲሁም ጠቅላይ ሚንስትሮችና ፕሬዚዳንቶች ሲኖሩበት የነበረውን ቦታ በማየታቸው ደስታ ተሰምቷቸዋል።ቤተ መንግሥቱ በተለይ በደርግ ዘመን ብዙ ታሪክ የተሰራበት በመሆኑ ቦታውን መጎብኘታቸው የረኩበት እንደሆነ ይናገራሉ። ለሌላው ትውልድ ሊተላለፍ የሚችል ታሪክና ቅርስ ነው ሲሉም ያክላሉ።የሥነ-ሕንፃ ባለሙያው አቶ ዮሐንስ ለእራቱ ከታደሙት 300 የሚሆኑ እንግዶች መካከል ገሚሱ ኢትዮጵያን ገሚሱ ደግሞ  የውጭ ሀገር ዜጎች ነበሩ ብለውናል።• ""ቻይና በአፍሪካ ውስጥ የታይታ ፕሮጀክት የላትም"" ፕሬዚዳንት ሺ ዢፒንግተጋባዥ እንግዶች በአጠቃላይ እኩል ስላልደረሱ ቀድመው የመጡት የአጤውን ቤተመንግሥትና ተያያዥ ቅርሶች ከጎበኙ በኋላ የኮክቴል ግብዣ እንደተደረገላቸው አቶ ዮሐንስ ጨምረው ያስረዳሉ።እግረመንገዳቸው ጠቅላይ ሚኒስትር ዐቢይ ከእንግዶች ጋር በተናጠልም በቡድንም በአጤ ሚኒሊክ የግብር አዳራሽ በር ላይ  ፎቶ ሲነሱ ነበር ብለዋል። አቶ ይትባረክ ዘገዬም "" ከጠቅላይ ሚንስትሩ ጋር ፎቶ ግራፍ መነሳትና መጨባበጥ ብቻም ሳይሆን እንደ ቅርብ ዘመድ ተሳስመናል"" ይላሉ።የኮክቴሉን መሰናዶና መስተንግዶ የተወጣው ሸራተን እንደሆነም አቶ ዩሃንስ ይናገራሉ።


Image copyright
Office of the Prime Minister-Ethiopia

እምቢልታ ይነፋ ነጋሪት ይጎሰምእንግዶች ተጠቃልለው ሲመጡ በጥንቱ ወግና ባህል መሰረት ነጋሪት እየተጎሰመ፣ ግራና ቀኝ የቆሙ የሀገር ባህል ልብስ የለበሱ ሰዎች እምቢልታ እየነፉ ተጋባዥ እንግዶች ወደ ምግብ አዳራሹ ገቡ።ጠቅላይ ሚኒስትር ዐቢይ ሁሉም እንግዶች ተጠቃልለው እስኪገቡ ድረስ ደጅ በመሆን እንግዶቹን እጅ እየነሱ እንዲገቡ ይጋብዙ ነበር ብለዋል አቶ ዮሐንስ።አቶ ይትባረክ ከዚህ ቀደም ከነበሩ ጠቅላይ ሚንስትሮች ጋር የመገናኘትና የመጨባበጥ እድሉ ቢኖራቸውም ጠቅላይ ሚንስትር ዐቢይ ግን ለየት ይላሉ ብለዋል።• የላሙ ፕሮጀክት ቦርድ አባላት በኢትዮጵያ ጉብኝት ሊያደርጉ ነውምክንያታቸውንም "" እርሳቸው የሰው ቀረቤታና ያለ መሰልቸት ቀርበው የማነጋጋር ችሎታ አላቸው"" ሲሉ ያስቀምጣሉ።በአዳራሹ ሲገኙም "" ፍቅር እስከ መቃብርን መፅሐፍ ስላነበብኩ ፊታውራሪ መሸሻ ግብር የሚያበሉበት እልፍኝ ነው የታወሰኝ"" ብለዋል። ጠቅላይ ሚኒስትሩ ሁሉም እንግዶች ከገቡ በኋላ ወደ አዳራሹ ገብተው ፕሮጀክታቸውን በሚመለከት ገለፃ አድርገዋል። በእያንዳንዱ ተጋባዥ ጠረጴዛ በመምጣትም እየጨበጡ ከየትኛው ተቋም እንደመጡ ይጠይቁ እንደነበርና 'ሸገርን በማስዋብ ፕሮጀክት ላይ ተሳታፊ በመሆናቸው ምስጋናቸውን ማቅረባቸውን' አጫውተውናል።  የአብርሐም ወልዴ 'ባላገሩ የባህል ኦርኬስትራ' አስደናቂ ዝግጅት አቅርቧል ያሉት አቶ ዮሐንስ ጠቅላይ ሚንስትሩም አብርሐምን በአደባባይ አመስግነውታል። እንደ ማህሙድ አህመድ ያሉ ሌሎች አንጋፋ ድምፃውያንም ዝግጅታቸውን አቅርበዋል። 


Image copyright
Office of the Prime Minister-Ethiopia

ምን ተወራ?ዶክተር አብይ በትናንትናው የእራት ግብዣ ላይ ለእንግዶቻቸው ስለ አዲስ አበባ የወንዞች ልማት ፕሮጀክት እና ሌሎች አዲስ አበባ ውስጥ የሚተገበሩ  ፕሮጄክቶች ንግግር አድርገዋል።ጠቅላይ ሚኒስትር ዐቢይ ብቻ ሳይሆኑ እንደ ዲያቆን ዳንኤል ክብረት ያሉ ረዳቶቻቸውም  ቤተመንግሥት አካባቢ ሊሰራ ስለታሰበውና 20 ሺህ ሰው ያስተናግዳል ስለተባለው ቤተ መፃህፍትም ገለፃ በማድረግ ምን ሊመስል እንደሚችል የሚያሳይ ተንቀሳቃሽ ምስል ቀርቧል።  ቤተመፃህፍቱ የሚሰራው ፓርላማው አካባቢ በሚገኝ ሰፊ ቦታ ላይ ይሆናል።  የታችኛው ኢዮ ቤሊዮ ቤተመንግስት ዲዛይንም መጠናቀቁን ጠቅላይ ሚኒስትሩ መናገራቸውን የገለፁት አቶ ዮሐንስ ከፈረንሳይ መንግሥት ጋር በትብብር እየተሰራ ነው ማለታቸውንም አክለውልናል።  ከ2 ቢሊየን ዶላር በላይ ወጪ የሚደረግበት የለገሃሩ ፕሮጄክት በቅርቡ እንደሚጀመርም ተናግረዋል- ጠቅላይ ሚኒስትሩ።  ከሳር ቤት እስከ ጎተራ ማሳለጫ ያለውን የትራፊክ ፍሰት የሚያሳልጥ የመንገድ ግንባታ ፕሮጀክትም ተነስቷል እንደ አቶ ዮሐንስ። ""በአጠቃላይ ስድስት ፕሮጀክቶች በጠቅላይ ሚኒስትሩ ንግግር ውስጥ ተካትተዋል።"" ይላሉ የሥነ ሕንፃ ባለሙያው። • ጓድ መንግሥቱ እንባ የተናነቃቸው 'ለትከንግግራቸው እንደ ቁልፍ መልዕክት የወሰድኩት ይላሉ አቶ ዮሐንስ 'አቧራ ከማስነሳት አሻራ ማስቀመጥ' የሚለውን ነው በማለት በተለያየ ምክንያት ግጭቶች ቀስቅሶ አቧራ ማስነሳት ቀላል ነገር ነው። ለትውልድ የሚቆይ አሻራ ማቆየት ግን በጣም ጠቃሚ ሥራ ነው የሚል መልዕክት ማስተላለፋቸውን ነግረውናል።በንግግራቸው መጨረሻም ላይ የዝግጅቱ ታዳሚዎች በሙሉ ቀኝ እጃቸውን ወደ ላይ እንዲያነሱ በመጠየቅ፣ በኋላም አውራጣታቸውን እንዲያሳይዋቸው ካደረጉ በኋላ፣ አውራ ጣታቸውን ፊት ለፊታቸው ያለ ገበታ ላይ እንዲያሳርፉ አድርገው ቃል አስገብተዋቸዋል። እንግዶቹ ገበታቸው ላይ አውራ ጣታቸውን ካኖሩ በኋላ ጠቅላይ ሚኒስትሩ የሚሉትን ደግመው በማለት ቃል ገብተዋል።በተባበረ ድምፅ ""አሻራዬን አኖራለሁ፤ ሀገራዊ ግዴታዬን እወጣለሁ"" በማለት ቃል እንደገቡም ያስታውሳሉ።ከዚህ ሁሉ በኋላ የእራት ግብዣ ተካሂዷል።  ሻኛውን ከዳቢት፣ ቀዮን ከጮማ ማወራረድ ለፈለገ ቁርጥ ስጋ በታዳሚው ዙሪያ እየዞረ፣ ጠጅ በብርሌ ተደርጎ የቀረበ ሲሆን ለውጪ ዜጎቹም የፈረንጅ ምግቦች ቀርበው ተስተናግደዋል። ""በታሪክ መፃህፍት እንዳነበብኩት የመሳፍንቶቹ አይነት ግብዣ ነው የተደረገልን"" ይላሉ አቶ ዮሐንስ። • ኢትዮጵያ ለሱዳንና ለጅቡቲ ኃይል ማቅረብ ማቋረጧ ተገለፀቻይናውያን ለብቻቸው ለ65 ሰው መክፈላቸውን ጠቅላይ ሚኒስትሩ ተናግረዋል ያሉት አቶ ዮሐንስ ከውጪ ዜጎቹ በብዛት ቻይናውያን እንደነበሩ ነግረውናል። በርካታ ሴቶችም በአስተናጋጅም በተስተናጋጅነትም መገኘታቸውን ይጠቅሳሉ።  ""የጠቅላይ ፍርድ ቤት ፕሬዝዳንት ወ/ሮ መዐዛ አሸናፊ፣ የሸገር ሬዲዮ መስራችና ባለቤት ወ/ሮ መዐዛ ብሩ ነበሩ።""እንግዶች ማዕድ የቆረሱበት አዳራሽ ፈረስ የሚያስጋልብ ስለነበር እንግዶች እንደልባቸው ለመንቀሳቀስ እድል ነበራቸው ያሉት አቶ ዮሐንስ ሰዎች ከፕሮጀክቱ ጋር የተገናኘ ወሬ፣ ቤተመንግሥቱ በመጎብኘታቸው የደስታ ባህር ውስጥ ነበሩ በማለት የታዘቡትን አጫውተውናል።  ""ቤተመንግሥቱ ውስጥ መግባት፣ በአጤ ሚኒሊክ የግብር አዳራሽ ውስጥ በመገኘት መመገብ፣ ለመንግሥት ከፍተኛ ባለስልጣናት ያለው ስሜት በራሱ ቀለል ያለ እንዲሆን አድርጎታል።"" አቶ ዮሐንስ በሙያቸው የሥነ ሕንፃ ባለሙያ ስለሆኑ ጠቅላይ ሚኒስትር አቢይን ሲያገኟቸው ""የተጀመረው ሥራ ጥሩ ነው፤ ግን ብዙ ባለሙያዎች ተሳትፈው ልናዳብረው እንችላለን"" ብለው እንደነገሯቸውም ያስታውሳሉ።  


Image copyright
Office of the Prime Minister-Ethiopia

አቶ ይትባረክ በቤተ መንግሥቱ ውስጥ ያዩትን ለውጥ በማንሳት ይህ ፕሮጀክት በአጭር ጊዜ ውስጥ ተተግብሮ ሥራ ላይ ይውላል የሚል እምነት አላቸው።ሲጠናቀቅም የቱሪስት መዳረሻ በመሆን ለድሃው የአገሪቱ ሕዝቦች ጠቀሜታ ይኖረዋል የሚል ተስፋ ሰንቀዋል።""በተለይ በአገር ውስጥ ያሉት መዝናኛዎች ሆቴሎች ናቸው፤ በሆቴል ደግሞ መጠጥና ምግብ ብቻ ነው ያለው"" የሚሉት አቶ ይትባረክ ይህኛው ከእነዚህ የመዝናኛ ሥፍራዎች ለየት ስለሚል ለአገር ውስጥም ሆነ ለውጭ አገር ዜጎች ጠቀሜታ እንደሚኖረው አክለዋል።በቀጣይ ገንዘብ ስለማሰባሰብ በግብዣ ሥነ ሥርዓቱ ላይ የተባለ ባይኖርም፤ አገርን ለማልማትና ለማሳደግ በምንጠየቅበት ማዋጣትና መስራታችን አይቀርም ብለዋል። ቢቢሲ፡ ተመሳሳይ የ5 ሚሊየን እራት ቢዘጋጅ ይሳተፋሉ?አቶ ይትባረክ፡ አቅሜ ከቻለ አስር ጊዜም ቢሆን እሳተፋለሁ።እግረ መንገድ የሚነሱ ነጥቦችበእርግጥ አዲስ አበባ ዓመቱን ሙሉ ኩልል ብሎ የሚፈስ ወንዝ አላት ይሆን? የሚለው ጥያቄ ከፕሮጀክቱ መፀነስ ጀምሮ በባለሙያዎች እንደሚነሳ የሚናገሩት አቶ ዮሀንስ ይህንን ሀሳብ የሚያነሱ ባለሙያዎች እነ አምስተርዳምን ምሳሌ አድርገው ይጠቅሳሉ ይላሉ። አቶ ዮሐንስ ግን እንደዚህ አይነት መናፈሻ፣ መልከዓ ምድሩ አዲስ አበባ ውስጥ መሰራቱ በራሱ እንደ በጎ ጅምር በመውሰድ እርሱ ላይ ማደርጀት የምንችል ይመስለኛል በማለት በፕሮጀክቱ ላይ ያላቸውን እምነት ይገልጣሉ። አክለውም የዲዛይን ሀሳቡ ላይ ሀገርኛ የሆኑ ነገሮች እንዲጨመሩ ጥረት ተደርጓል፤ በጥሩ ሁኔታ ዲዛይን ተደርጓል የሚያስመሰግንም ተግባር ነው በማለት ሀሳባቸውን ይቋጫሉ።  የእለቱ መርሀ ግብር ከቀኑ 9፡00 ጀምሮ ከምሽቱ 3፡50 ላይ ተጠናቋል። የጠቅላይ ሚኒስትሩ ፕሬስ ሴክሬተርያት ብለኔ ሥዩም ለቢቢሲ እንደተናገሩት የእራት ግብዣው የተካሄደበት የአጤ ሚኒሊክ የግብር አዳራሽ ከአጤ ኃይለ ሥላሴ ጀምሮ ተዘግቶ የቆየ ሲሆን ለመጀመሪያ ጊዜ የተከፈተው ጠቅላይ ሚኒስትር ዐቢይ ወደ ሥልጣን ከመጡ በኋላ ነው።
",https://www.bbc.com/amharic/news-48332383
10,በሳዑዲ አረቢያ 3ሺህ ኢትዮጵያዊያን እስረኞች መኖራቸው ተገለፀ,22 ሜይ 2019,"



Image copyright
AFP


አጭር የምስል መግለጫ

                    ከ45 ሺህ በላይ የመኖሪያ ፍቃድ የሌላቸው ኢትዮጵያውያን ወደ አገራቸው ተመልሰዋል
                

በሳዑዲ አረቢያ በሚገኙ ሰባት ክልልሎች ወደ 3ሺህ ኢትዮጵያዊያን በተለያዩ እስር ቤቶች በእስር ውስጥ እንደሚገኙ የኢትዮጵያ ኤምባሲ ኮንሱላር ጀኔራል አቶ አብዱ ያሲን ለቢቢሲ ገለፁ። በጂዛን እስር ቤት ብቻ ከ30 በላይ የሚሆኑ ኢትዮጵያዊያን እስረኞች እንዳሉም አቶ አብዱ ለቢቢሲ አረጋግጠዋል። ቢቢሲ ያነጋገራቸው እስረኞች ከ40 ቀናት በላይ መታሰራቸው ገልፀው በእስርቤቱ ያለው አያያዝ ጥሩ እንዳልሆነ ተናግረዋል። እስረኞቹም ወደ ሃገሪቱ በሕጋዊ መንገድ እንደገቡ እና ሕጋዊ የመኖሪያ ፍቃድ እንዳላቸው ገልጸዋል።• ያልተገታው የኢትዮጵያውያን ጉዞና መከራ በሳዑዲ አረቢያበሽ ከተባለ አካባቢ ተወስዶ የታሰረው ካህሳይ ብርሃነ ''ያገሪቱ ፖሊሶች አፍሰው አሰሩን፤ እኛ ከስድስት ዓመታት በላይ የኖርን እና የመኖሪያ ፍቃድ ያለን ነን'' ብሏል።""'የመኖሪያ ፍቃዳችሁ ትክክለኛ አይደለም፤ እናጣራዋለን' ብለው እስርቤት ውስጥ አስገቡን። ከዚያም አሻራችሁን ስጡ አሉን፤ እኛ ዓረብኛ መጻፍና ማንበብ አንችልም፤ ምንድን ነው? ስንላቸው፤ ዝም ብላችሁ አድርጉ አሉን። አሻራ አንሰጥም ስንላቸው ደብድበው በኃይል አሻራ እንድንሰጥ አደረጉን'' ይላል ስለ ሁኔታው ሲያስረዳ።አክሎም ""ለ 10 ቀናት ያለ ምግብ እና ውሃ፤ ሽንት ቤት ዘግተው እንድንታመም እና እንድንሰቃይ አድርገውናል፤ እያንዳዳንዳችን እያስወጡ በመግረፍ አሰቃይተውናል'' ሲል እስር ቤቱ ውስጥ የደረሰባቸው ግፍ ገልጿል።ከኢትዮጵያ ኤምባሲ ድጋፍ ቢጠይቁም ኤምባሲው ችላ እንዳላቸው በመግለፅ ቅሬታቸው ተናግረዋል።• በኢትዮጵያ የሚጠለሉ ስደተኞች የመማርና የመሥራት መብት ሊኖራቸው ነው ሌላኛው ቢቢሲ ያነጋገረው እስረኛ ''ጂዛን ወዳለው ትልቅ እስር ቤት ወሰዱን፤ እነሱም አንቀበላቸውም ምን አድርገው ነው? ውሰዷቸው አሉ፤ እንደገና ተመልሰን ወደዛ ሄድን'' ይላል።ከዚያም ወደ ጂዛን እንደተመለሱ እና አሁንም እዚያው መሆናቸውን ተናግሯል።ከካህሳይ ጋር ታስሮ የሚገኘው ኪዳኔ ሺበሺ በበኩሉ ሕክምና ተከልክለው፤ እንዲሁም ያለ በቂ ልብስ ለተባይ እንደተጋለጡ ለቢቢሲ አስረድቷል።ኪዳኔ ለሰባት ዓመታት በሹፌርነት ሥራ ሕጋዊ ሆኖ ይሠራ እንደነበር ገልፆ የመኖሪያ ፈቃዱ ተመልሶለት ወደ ሥራው እንዲመለስ ይጠይቃል።ብዙ ንብረት እንዳፈሩ የሚናገሩት ኢትዮጵያዊያኑ አሠሪዎቻቸው ሊያሰሩዋቸው እንደሚፈልጉ ቢገልጹም ባለስልጣናቱ ለመፍታት ፍቃደኛ አለመሆናቸውንም ጨምረው ተናግረዋል።የአስርኞቹን ጥያቄ ያነሳንላቸው አቶ አብዱ፤ በጂዛን የሚገኙት እስረኞች ለእስር የተዳረጉት የአገሪቷን ሕግ ባለማክበራቸው ነው ብለዋል። በጉዳዩ ላይ የተለያዩ አካላትን ያነጋገሩም ሲሆን 'በአገሪቷ በሚፈቅደው ሕግ መሠረት ሲሠሩ አላገኘናቸውም' የሚል ምላሽ እንደሰጧቸው ገልፀዋል። • ሶሪያውያን ስደተኞች በአዲስ አበባ ጎዳናዎች እርሳቸው እንደሚሉት በአገሪቱ ሕግ መሠረት የመኖሪያ ፍቃድ መያዝ ብቻ ሕጋዊ አያደርግም። መኖሪያ ፈቃድ ኖሯቸውም በተመደቡበት የሥራ መደብ ሲሰሩ ካልተገኙ ሕጋዊ እንዳልሆኑ ነው የሚቆጠረው።""ጉዳዩ አጠቃላይ ከስደተኞች ጋር የሚያያዝ ነው፤ በአየር መንገድ ብቻ ተሳፍረው ስለመጡ ሕጋዊ የሆኑ ይመስላቸዋል"" የሚሉት አቶ አብዱ በሕጋዊ መንገድ መጥተው ስለማይመለሱ ሕገ ወጥ ይሆናሉ ይላሉ። ሌላኛው ጉዳይ በተመደቡበት የሥራ መደብም አለመገኘት ነው።""የእኛ ዜጎች ስለ መብታቸው እንጂ፤ ስለ ግዴታቸው አያውቁም። ለዚያም ነው ችግር የሚያጋጥማቸው"" ሲሉም ስደተኞቹ ለችግር የሚዳረጉበትን ዋና ምክንያት ያነሳሉ።ይሁን እንጂ የእስረኞቹን ጉዳይ የኤምባሲው ጉዳይ ፈፃሚ በቅርበት እየተከታተሉት ሲሆን በምህረት እንዲለቀቁም የተለያዩ ጫናዎችን እያሳድሩ መሆኑን ይገልፃሉ።""ምንም እንኳን በቦታው የተመደቡ ሰዎች ቢኖሩም፤ በጂዛን ቆንስላ ጽ/ቤት የለንም"" የሚሉት ኮንሱላር ጀኔራሉ ቀይ ባህርን ተሻግረው የሚመጡ ስደተኞች የሚበዙበት አካባቢም በመሆኑ የሰው ኃይል እጥረት እንዳለባቸው ይገልፃሉ።ለዚህም ባለፉት ሰባት ወራት ቀይ ባህርን ተሻግረው የመጡት ስደተኞችም 70 ሺህ የሚጠጉ እንደሆኑ በመጥቀስ ባላቸው የሰው ኃይል እነዚህን ማስተናገድ ፈታኝ እንደሆነባቸው ይናገራሉ። • ስደተኞች በየዓመቱ 8 ቢሊዮን ዶላር ለቤተሰቦቻቸው ይልካሉበሳዑዲ አረቢያ ሰባት ክልሎች እስከ ባለፈው ሳምንት ድረስ ብቻ 3 ሺህ የሚጠጉ እስረኞች ይገኙ እንደነበር ገልፀውልናል። እስረኞቹ ከቀላል እስከ ከባድ ወንጀሎች ሲፈፅሙ ተይዘው የታሰሩ ናቸው ብለዋል። እንደዚህ ዓይነት ችግሮችን ለመፍታት በሁለት መንገድ ሥራቸውን ያከናውናሉ።አንደኛው የኢኮኖሚ ስደተኞች በመሆናቸው ምህረት ተደርጎላቸው እንዲሰሩ እርዳታ መጠየቅ ሲሆን ሌላኛው ደግሞ በእስር ላይ የሚገኙትም መብታቸው እንዳይነካ ማድረግ ነው። ከዚህ አልፎ ወደ አገር ቤት የሚመልሷቸው ከሆነ እስከሚሄዱ በቆዩባቸው ጊዜያት መብታቸው እንዲከበርና ሲሄዱም የጉዞ ሰነድ በማዘጋጀት ንብረታቸውን ይዘው እንዲሄዱ እንደሚሠሩ ነግረውናል።
",https://www.bbc.com/amharic/news-48361904
