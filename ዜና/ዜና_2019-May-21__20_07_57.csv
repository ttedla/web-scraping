ደረጃ,ርዕስ,ቀን,ዜና,ድረ-ገጽ
1,የሰሜን ኮሪያ ሴቶች ለወሲብ ንግድ ወደ ቻይና ይወሰዳሉ,21 ሜይ 2019,"



Image copyright
Korea Future Initiative

በሺዎች የሚቆጠሩ ሰሜን ኮሪያውያን ሴቶችና ልጃገረዶች በቻይና የወሲብ ንግድ ላይ እንዲሰማሩ ጫና እየተደረገባቸው ነው ሲል ተቀማጭነቱን ለንደን ያደረገው የመብት ተሟጋች በጥናቱ አስታውቋል።• ለወሲብ ትክክለኛው ዕድሜ የቱ ነው?  በአብዛኛው ሰሜን ኮሪያውያን ሴቶች በወሲብ ንግድ እንዲተዳዳሩ ተጠልፈውና ተሸጠው፣ አሊያም ቻይናዊ ወንድ እንዲያገቡ ተደርገው ይወሰዳሉ ሲል ኮሪያ ፊዩቸር ኢንሸቲቭ የተባለ ድርጅት ገልጿል።ሪፖርቱ እንደሚለው የወሲብ ንግዱ በወንጀል ሥራ ላይ ለተሰማሩት ድርጅቶች በዓመት 100 ሚሊየን ዶላር ገቢ ያስገኝላቸዋል።  እነዚህ ሴቶች በአብዛኛው ቻይና ሰሜን ኮሪያውያንን ለሥራ ስለምታስመጣ ወጥመድ ውስጥ ይገባሉ። ከዚያም የቤት ውስጥ ጥቃት ይደርስባቸዋል፤ ይሰቃያሉ።ተጠቂዎቹ ሴቶች በጣም አነስተኛ የሆነ ገንዘብ የሚከፈላቸው ሲሆን በአማካይ 30 የቻይና የን ወይም 4.30 ዶላር (120 ብር ገደማ) ይከፈላቸዋል፤ ለሚስትነት የሚሸጡት ደግሞ ቢያንስ 1ሺህ እስከ 50 ሺህ የን ይከፈላቸዋል። እነዚህ ሴቶች በአብዛኛው የሚሸጡት ወደ ገጠር አካባቢ ሲሆን  በባሎቻቸው ይደፈራሉ፤ ጥቃትም ይፈፀምባቸዋል።• 'የሴቶች ቫያግራ' በአፍሪካዊቷ ሃገርይህ ብቻም ሳይሆን በመረጃ መረብ ላይ ምስላቸውን በመጫን ለዓለም የበይነ መረብ ተጠቃሚዎች ተጋልጠው ይሰጣሉ ይላሉ የዚህ ሪፖርት ፀሐፊ ኦን ሂ ሱን።ሴቶቹ በበይነ መረብ የወሲብ ኢንዱስትሪ ወሲብ እንዲፈፅሙ ይደረጋሉ፤ በካሜራ ፊትም የወሲብ ጥቃት ይፈፀምባቸዋል። ይህንን ምስል የሚያዩት አብዛኞቹ ሰሜን ኮሪያውያን እንደሆኑ ይገመታል።አብዛኞቹ ልጃገረዶችና ሴቶች ዕድሜያቸው ከ12 እስከ 29 የሚደርስ ሲሆን አንዳንዴ ከ9 ዓመት ዕድሜ  ያነሱ ሴቶችም እንደሚላኩ ሪፖርቱ ይፋ አድርጓል።ሪፖርቱ አክሎም ሴቶቹ ከቻይና ተታልለው፣ ተሸጠው አሊያም ተጠልፈው ይወሰዳሉ። በቀጥታም ከሰሜን ኮሪያ ተጓጉዘው የሚሄዱም አሉ። አብዛኞቹ ከአንድ ጊዜ በላይ የተሸጡ ሲሆን ቤታቸውን ለቅቀው ከወጡ በዓመት ውስጥ ቢያንስ በአንድ የንግዱ ዘርፍ የወሲብ ባሪያ እንዲሆኑ ይገደዳሉ።አብዛኛዎቹ የወሲብ ንግዱን እንዲሰሩ የሚደረጉት በርካታ ስደተኞች በሚኖሩባት ሰሜን ምስራቅ ቻይና በሚገኙ የወሲብ ንግድ የሚካሄድባቸው ቤቶች ነው።• ፌስ ቡክ በፓፓዋ ኒው ጊኒ ለአንድ ወር ሊታገድ ነውየአጥኝዎቹ ቡድን ይህንን መረጃ የሰበሰበው ጥቃቱ ከደረሰባቸውና ተመልሰው ወደ ሰሜን ኮሪያ ካቀኑት ሴቶች ሲሆን በሰሜን ኮሪያ ቾንግጅን ከተማ ነዋሪ ሆነችው ዮን ""እኔ የተሸጥኩት ከሌሎች ስድስት ሰሜን ኮሪያውያን ጋር ሲሆን በአንድ ሆቴል ውስጥ እንዲንቆይ ተደረግን፤ ምግብ አይሰጠንም ነበር፤ ስምንት ወራትን በአስቸጋሪ ሁኔታ ካለፍን በኋላ ግማሾቻችን በድጋሜ ተሸጥን"" ትላለች።በደላላውም በጣም አስከፊ ጥቃቶች ሲፈፀሙባት እንደነበር የምትናገረው ዮን ""ደላላው ይደበድበን ስለነበር በሌላ ከተማ ስደርስም የቆዳዬ ቀለም እየተለወጠ መጣ ፤ ሌሎች የደላላ ቡድኖችም እግራችንን በስለት ይቆራርጡን ነበር"" ስትል የደረሰባትን ተናግራለች።ሌላኛዋ ሴት ኪም ደግሞ "" በቻይና ዳሊያን በርካታ ሰሜን ኮሪያውያን አሉ፤ በሆቴል የበር ቀዳዳም የአድራሻ ካርድ እናስቀምጣለን፤ ካርዱ በኮሪያ ቋንቋ የተፃፈ ሲሆን የምንሰጠው አገልግሎት ይፃፍበታል። በአብዛኛው ወደ መጠጥ ቤቶች ነው የሚወስዱን"" ብላለች። ""የደቡብ ኮሪያ ድርጅቶች ለሠራተኞቻቸው የሰሜን ኮሪያን የወሲብ ባሪያዎችን ይፈልጋሉ፤ የወሲብ ንግድን የተለማመድኩት አንድ ደቡብ ኮሪያዊ ሰው ጋር ነው"" ስትል መራሩን ተሞክሮዋን አጋርታለች።
",https://www.bbc.com/amharic/news-48346492
2,ገበታ ለሸገር፡ ከጠቅላይ ሚንስትር ዐብይ ጋር ማዕድ የቀረቡት ሰዎች ምን ይላሉ?,20 ሜይ 2019,"



Image copyright
Office of the Prime Minister-Ethiopia

አቶ ዮሐንስ መኮንን በአዲስ አበባ ዩኒቨርስቲ የሥነ-ሕንፃና የቅርስ ጥበቃ መምህር ናቸው። የዳግማዊ አጤ ሚኒሊክ የቤተ መንግሥት የግብር አዳራሽ  እድሳት ሥራው ከተሰራለት በኋላ እያንዳንዱን ቦታ ለማስጎብኘት በበጎ ፈቃደኝነት ከተመረጡና ከተሳተፉ  ስምንት ባለሙያዎች መካከል አንዱ መሆናቸውን አጫውተውናል። በእራቱም ላይ ተጋብዘው ከጠቅላዩ ጋር አብረው ገበታ ቆርሰዋል።• የ5 ሚሊዮን ብር እራት ከጠቅላይ ሚኒስትር ዐብይ ጋር• ""እራት ለመመገብ አይደለም የምንሄደው"" በላይነህ ክንዴተጋባዥ እንግዶችን በማስጎብኘት ሂደት እርሳቸው ብቻቸውን ከ40 በላይ ቻይናውያን ማስጎብኘታቸውን የጠቀሱት አቶ ዮሐንስ አንድ ሰው በአማካይ 30 ሰው በአንዴ ያስጎበኝ ነበር በማለት የነበረውን ሁናቴ ያስታውሳሉ።ከእንግዶቹ መካከልም በጓድ መንግሥቱ ኃይለማርያም ዘመን ቤተ መንግሥቱን ለማየት እድል ያገኙ የውጪ እንግዶች ሲኖሩበት በወቅቱ የነበራቸውን ትዝታ በማጋራት መደመማቸውን እንዳጫወቷቸው ይናገራሉ። አጤ ኃይለ ሥላሴ የተቀበሩበትን ስፍራ፣ ከላይ የጓድ መንግሥቱ ቢሮ ከታች የእርሳቸው መቃብር፣ ስድሳዎቹ ሰዎች የተረሸኑበት፣ ጄነራሎቹ የታሰሩበትን ሁሉ ማስጎብኘታቸውን አጫውተውናል።""ቤተ መንግሥቱ ያረፈው 40 ሔክታር ላይ ነው"" የሚሉት ባለሙያው ከዚህ ሁሉ ሥፍራ ለጎብኚ ክፍት ሆኖ በትናንትናው እለት የመታየት  ወግ የደረሰው አንድ አራተኛው ነው ሲሉ ግምታቸውን ያሰፍራሉ።አቶ ይትባረክ ዘገዬ የዋርካ ትሬዲንግ ሃውስ ኃ/የተ/የግ/ማ ባለቤት ሲሆኑ ትናንት በተካሄደው 'ገበታ ለሸገር' የእራት ግብዣ ላይ ከተሳተፉት አንዱ ናቸው።ፕሮጀክቱን መደገፍ አለብኝ፤ መሰራትም አለበት ብለው 5 ሚሊየን ብር በመክፍል ገበታ ለሸገር እራትን ተጋብዘዋል፤ ፕሮጀክቱንም ደግፈዋል። "" ዋናው እራቱ ሳይሆን ዓላማው ነው፤ እራቱም በጣም ጥሩ ነበር"" የሚሉት አቶ ይትባረክ 'ገበታ ለሸገር'ን ከጠበቁት በላይ እንዳገኙት ይናገራሉ።ገና ወደ ቤተመንግሥት ሲገቡም ጉብኝት እንዳዳረጉና ታሪካቸውን በማወቃቸው እርካታ እንደተሰማቸው ይገልፃሉ።ለወደፊቱ ፊልም ይሰራበታል እንዲሁም ከመጭው መስከረም ወር ጀምሮ ለጎብኝዎች ክፍት ይሆናል የተባለውን ቤተ መንግሥት ጎብኝተዋል።እርሳቸው እንደሚሉት ቤተ መንግሥቱን ሲጎበኙ የመጀመሪያ ጊዜያቸው ነው። በዚህም ከአጤ ሚንሊክ ጀምሮ፤ አጤ ኃይለ ሥላሴ እንዲሁም ጠቅላይ ሚንስትሮችና ፕሬዚዳንቶች ሲኖሩበት የነበረውን ቦታ በማየታቸው ደስታ ተሰምቷቸዋል።ቤተ መንግሥቱ በተለይ በደርግ ዘመን ብዙ ታሪክ የተሰራበት በመሆኑ ቦታውን መጎብኘታቸው የረኩበት እንደሆነ ይናገራሉ። ለሌላው ትውልድ ሊተላለፍ የሚችል ታሪክና ቅርስ ነው ሲሉም ያክላሉ።የሥነ-ሕንፃ ባለሙያው አቶ ዮሐንስ ለእራቱ ከታደሙት 300 የሚሆኑ እንግዶች መካከል ገሚሱ ኢትዮጵያን ገሚሱ ደግሞ  የውጭ ሀገር ዜጎች ነበሩ ብለውናል።• ""ቻይና በአፍሪካ ውስጥ የታይታ ፕሮጀክት የላትም"" ፕሬዚዳንት ሺ ዢፒንግተጋባዥ እንግዶች በአጠቃላይ እኩል ስላልደረሱ ቀድመው የመጡት የአጤውን ቤተመንግሥትና ተያያዥ ቅርሶች ከጎበኙ በኋላ የኮክቴል ግብዣ እንደተደረገላቸው አቶ ዮሐንስ ጨምረው ያስረዳሉ።እግረመንገዳቸው ጠቅላይ ሚኒስትር ዐቢይ ከእንግዶች ጋር በተናጠልም በቡድንም በአጤ ሚኒሊክ የግብር አዳራሽ በር ላይ  ፎቶ ሲነሱ ነበር ብለዋል። አቶ ይትባረክ ዘገዬም "" ከጠቅላይ ሚንስትሩ ጋር ፎቶ ግራፍ መነሳትና መጨባበጥ ብቻም ሳይሆን እንደ ቅርብ ዘመድ ተሳስመናል"" ይላሉ።የኮክቴሉን መሰናዶና መስተንግዶ የተወጣው ሸራተን እንደሆነም አቶ ዩሃንስ ይናገራሉ።


Image copyright
Office of the Prime Minister-Ethiopia

እምቢልታ ይነፋ ነጋሪት ይጎሰምእንግዶች ተጠቃልለው ሲመጡ በጥንቱ ወግና ባህል መሰረት ነጋሪት እየተጎሰመ፣ ግራና ቀኝ የቆሙ የሀገር ባህል ልብስ የለበሱ ሰዎች እምቢልታ እየነፉ ተጋባዥ እንግዶች ወደ ምግብ አዳራሹ ገቡ።ጠቅላይ ሚኒስትር ዐቢይ ሁሉም እንግዶች ተጠቃልለው እስኪገቡ ድረስ ደጅ በመሆን እንግዶቹን እጅ እየነሱ እንዲገቡ ይጋብዙ ነበር ብለዋል አቶ ዮሐንስ።አቶ ይትባረክ ከዚህ ቀደም ከነበሩ ጠቅላይ ሚንስትሮች ጋር የመገናኘትና የመጨባበጥ እድሉ ቢኖራቸውም ጠቅላይ ሚንስትር ዐቢይ ግን ለየት ይላሉ ብለዋል።• የላሙ ፕሮጀክት ቦርድ አባላት በኢትዮጵያ ጉብኝት ሊያደርጉ ነውምክንያታቸውንም "" እርሳቸው የሰው ቀረቤታና ያለ መሰልቸት ቀርበው የማነጋጋር ችሎታ አላቸው"" ሲሉ ያስቀምጣሉ።በአዳራሹ ሲገኙም "" ፍቅር እስከ መቃብርን መፅሐፍ ስላነበብኩ ፊታውራሪ መሸሻ ግብር የሚያበሉበት እልፍኝ ነው የታወሰኝ"" ብለዋል። ጠቅላይ ሚኒስትሩ ሁሉም እንግዶች ከገቡ በኋላ ወደ አዳራሹ ገብተው ፕሮጀክታቸውን በሚመለከት ገለፃ አድርገዋል። በእያንዳንዱ ተጋባዥ ጠረጴዛ በመምጣትም እየጨበጡ ከየትኛው ተቋም እንደመጡ ይጠይቁ እንደነበርና 'ሸገርን በማስዋብ ፕሮጀክት ላይ ተሳታፊ በመሆናቸው ምስጋናቸውን ማቅረባቸውን' አጫውተውናል።  የአብርሐም ወልዴ 'ባላገሩ የባህል ኦርኬስትራ' አስደናቂ ዝግጅት አቅርቧል ያሉት አቶ ዮሐንስ ጠቅላይ ሚንስትሩም አብርሐምን በአደባባይ አመስግነውታል። እንደ ማህሙድ አህመድ ያሉ ሌሎች አንጋፋ ድምፃውያንም ዝግጅታቸውን አቅርበዋል። 


Image copyright
Office of the Prime Minister-Ethiopia

ምን ተወራ?ዶክተር አብይ በትናንትናው የእራት ግብዣ ላይ ለእንግዶቻቸው ስለ አዲስ አበባ የወንዞች ልማት ፕሮጀክት እና ሌሎች አዲስ አበባ ውስጥ የሚተገበሩ  ፕሮጄክቶች ንግግር አድርገዋል።ጠቅላይ ሚኒስትር ዐቢይ ብቻ ሳይሆኑ እንደ ዲያቆን ዳንኤል ክብረት ያሉ ረዳቶቻቸውም  ቤተመንግሥት አካባቢ ሊሰራ ስለታሰበውና 20 ሺህ ሰው ያስተናግዳል ስለተባለው ቤተ መፃህፍትም ገለፃ በማድረግ ምን ሊመስል እንደሚችል የሚያሳይ ተንቀሳቃሽ ምስል ቀርቧል።  ቤተመፃህፍቱ የሚሰራው ፓርላማው አካባቢ በሚገኝ ሰፊ ቦታ ላይ ይሆናል።  የታችኛው ኢዮ ቤሊዮ ቤተመንግስት ዲዛይንም መጠናቀቁን ጠቅላይ ሚኒስትሩ መናገራቸውን የገለፁት አቶ ዮሐንስ ከፈረንሳይ መንግሥት ጋር በትብብር እየተሰራ ነው ማለታቸውንም አክለውልናል።  ከ2 ቢሊየን ዶላር በላይ ወጪ የሚደረግበት የለገሃሩ ፕሮጄክት በቅርቡ እንደሚጀመርም ተናግረዋል- ጠቅላይ ሚኒስትሩ።  ከሳር ቤት እስከ ጎተራ ማሳለጫ ያለውን የትራፊክ ፍሰት የሚያሳልጥ የመንገድ ግንባታ ፕሮጀክትም ተነስቷል እንደ አቶ ዮሐንስ። ""በአጠቃላይ ስድስት ፕሮጀክቶች በጠቅላይ ሚኒስትሩ ንግግር ውስጥ ተካትተዋል።"" ይላሉ የሥነ ሕንፃ ባለሙያው። • ጓድ መንግሥቱ እንባ የተናነቃቸው 'ለትከንግግራቸው እንደ ቁልፍ መልዕክት የወሰድኩት ይላሉ አቶ ዮሐንስ 'አቧራ ከማስነሳት አሻራ ማስቀመጥ' የሚለውን ነው በማለት በተለያየ ምክንያት ግጭቶች ቀስቅሶ አቧራ ማስነሳት ቀላል ነገር ነው። ለትውልድ የሚቆይ አሻራ ማቆየት ግን በጣም ጠቃሚ ሥራ ነው የሚል መልዕክት ማስተላለፋቸውን ነግረውናል።በንግግራቸው መጨረሻም ላይ የዝግጅቱ ታዳሚዎች በሙሉ ቀኝ እጃቸውን ወደ ላይ እንዲያነሱ በመጠየቅ፣ በኋላም አውራጣታቸውን እንዲያሳይዋቸው ካደረጉ በኋላ፣ አውራ ጣታቸውን ፊት ለፊታቸው ያለ ገበታ ላይ እንዲያሳርፉ አድርገው ቃል አስገብተዋቸዋል። እንግዶቹ ገበታቸው ላይ አውራ ጣታቸውን ካኖሩ በኋላ ጠቅላይ ሚኒስትሩ የሚሉትን ደግመው በማለት ቃል ገብተዋል።በተባበረ ድምፅ ""አሻራዬን አኖራለሁ፤ ሀገራዊ ግዴታዬን እወጣለሁ"" በማለት ቃል እንደገቡም ያስታውሳሉ።ከዚህ ሁሉ በኋላ የእራት ግብዣ ተካሂዷል።  ሻኛውን ከዳቢት፣ ቀዮን ከጮማ ማወራረድ ለፈለገ ቁርጥ ስጋ በታዳሚው ዙሪያ እየዞረ፣ ጠጅ በብርሌ ተደርጎ የቀረበ ሲሆን ለውጪ ዜጎቹም የፈረንጅ ምግቦች ቀርበው ተስተናግደዋል። ""በታሪክ መፃህፍት እንዳነበብኩት የመሳፍንቶቹ አይነት ግብዣ ነው የተደረገልን"" ይላሉ አቶ ዮሐንስ። • ኢትዮጵያ ለሱዳንና ለጅቡቲ ኃይል ማቅረብ ማቋረጧ ተገለፀቻይናውያን ለብቻቸው ለ65 ሰው መክፈላቸውን ጠቅላይ ሚኒስትሩ ተናግረዋል ያሉት አቶ ዮሐንስ ከውጪ ዜጎቹ በብዛት ቻይናውያን እንደነበሩ ነግረውናል። በርካታ ሴቶችም በአስተናጋጅም በተስተናጋጅነትም መገኘታቸውን ይጠቅሳሉ።  ""የጠቅላይ ፍርድ ቤት ፕሬዝዳንት ወ/ሮ መዐዛ አሸናፊ፣ የሸገር ሬዲዮ መስራችና ባለቤት ወ/ሮ መዐዛ ብሩ ነበሩ።""እንግዶች ማዕድ የቆረሱበት አዳራሽ ፈረስ የሚያስጋልብ ስለነበር እንግዶች እንደልባቸው ለመንቀሳቀስ እድል ነበራቸው ያሉት አቶ ዮሐንስ ሰዎች ከፕሮጀክቱ ጋር የተገናኘ ወሬ፣ ቤተመንግሥቱ በመጎብኘታቸው የደስታ ባህር ውስጥ ነበሩ በማለት የታዘቡትን አጫውተውናል።  ""ቤተመንግሥቱ ውስጥ መግባት፣ በአጤ ሚኒሊክ የግብር አዳራሽ ውስጥ በመገኘት መመገብ፣ ለመንግሥት ከፍተኛ ባለስልጣናት ያለው ስሜት በራሱ ቀለል ያለ እንዲሆን አድርጎታል።"" አቶ ዮሐንስ በሙያቸው የሥነ ሕንፃ ባለሙያ ስለሆኑ ጠቅላይ ሚኒስትር አቢይን ሲያገኟቸው ""የተጀመረው ሥራ ጥሩ ነው፤ ግን ብዙ ባለሙያዎች ተሳትፈው ልናዳብረው እንችላለን"" ብለው እንደነገሯቸውም ያስታውሳሉ።  


Image copyright
Office of the Prime Minister-Ethiopia

አቶ ይትባረክ በቤተ መንግሥቱ ውስጥ ያዩትን ለውጥ በማንሳት ይህ ፕሮጀክት በአጭር ጊዜ ውስጥ ተተግብሮ ሥራ ላይ ይውላል የሚል እምነት አላቸው።ሲጠናቀቅም የቱሪስት መዳረሻ በመሆን ለድሃው የአገሪቱ ሕዝቦች ጠቀሜታ ይኖረዋል የሚል ተስፋ ሰንቀዋል።""በተለይ በአገር ውስጥ ያሉት መዝናኛዎች ሆቴሎች ናቸው፤ በሆቴል ደግሞ መጠጥና ምግብ ብቻ ነው ያለው"" የሚሉት አቶ ይትባረክ ይህኛው ከእነዚህ የመዝናኛ ሥፍራዎች ለየት ስለሚል ለአገር ውስጥም ሆነ ለውጭ አገር ዜጎች ጠቀሜታ እንደሚኖረው አክለዋል።በቀጣይ ገንዘብ ስለማሰባሰብ በግብዣ ሥነ ሥርዓቱ ላይ የተባለ ባይኖርም፤ አገርን ለማልማትና ለማሳደግ በምንጠየቅበት ማዋጣትና መስራታችን አይቀርም ብለዋል። ቢቢሲ፡ ተመሳሳይ የ5 ሚሊየን እራት ቢዘጋጅ ይሳተፋሉ?አቶ ይትባረክ፡ አቅሜ ከቻለ አስር ጊዜም ቢሆን እሳተፋለሁ።እግረ መንገድ የሚነሱ ነጥቦችበእርግጥ አዲስ አበባ ዓመቱን ሙሉ ኩልል ብሎ የሚፈስ ወንዝ አላት ይሆን? የሚለው ጥያቄ ከፕሮጀክቱ መፀነስ ጀምሮ በባለሙያዎች እንደሚነሳ የሚናገሩት አቶ ዮሀንስ ይህንን ሀሳብ የሚያነሱ ባለሙያዎች እነ አምስተርዳምን ምሳሌ አድርገው ይጠቅሳሉ ይላሉ። አቶ ዮሐንስ ግን እንደዚህ አይነት መናፈሻ፣ መልከዓ ምድሩ አዲስ አበባ ውስጥ መሰራቱ በራሱ እንደ በጎ ጅምር በመውሰድ እርሱ ላይ ማደርጀት የምንችል ይመስለኛል በማለት በፕሮጀክቱ ላይ ያላቸውን እምነት ይገልጣሉ። አክለውም የዲዛይን ሀሳቡ ላይ ሀገርኛ የሆኑ ነገሮች እንዲጨመሩ ጥረት ተደርጓል፤ በጥሩ ሁኔታ ዲዛይን ተደርጓል የሚያስመሰግንም ተግባር ነው በማለት ሀሳባቸውን ይቋጫሉ።  የእለቱ መርሀ ግብር ከቀኑ 9፡00 ጀምሮ ከምሽቱ 3፡50 ላይ ተጠናቋል። የጠቅላይ ሚኒስትሩ ፕሬስ ሴክሬተርያት ብለኔ ሥዩም ለቢቢሲ እንደተናገሩት የእራት ግብዣው የተካሄደበት የአጤ ሚኒሊክ የግብር አዳራሽ ከአጤ ኃይለ ሥላሴ ጀምሮ ተዘግቶ የቆየ ሲሆን ለመጀመሪያ ጊዜ የተከፈተው ጠቅላይ ሚኒስትር ዐቢይ ወደ ሥልጣን ከመጡ በኋላ ነው።
",https://www.bbc.com/amharic/news-48332383
3,ባለ ዲግሪዋ ቆሎ ሻጭ፤ የህወሐት የቀድሞ ታጋይ ብርሃ አፅብሃ,20 ሜይ 2019,"




 ታጋይ ብርሃ አፅብሃ  የህዝባዊ ወያነ ሐርነት ትግራይ (ህወሐት) የተቀላቀለችው በ1973 ዓ.ም፤ የሰባተኛ ክፍል ትምህርቷን አቋርጣ ነው ።በወቅቱ ስልጠና በመውሰድም በጭላ፣ ሸራሮ እና በሌሎች የትግል ሜዳዎች ወላጆቻቸውን በትግል ወቅት ያጡ ህፃናትን አስተምራለች፤ 'እናት ሁኜ ተንከባክቤያቸዋለሁ' ትላለች።ትግሉ አልጋ በአልጋ እንዳልነበር የምትናገረው ብርሃ  ከደርግ መንግሥት ጋር በሚደረገው ፍልሚያ ውስጥ መቁሰልና መሞት እንዳለ ቢሆንም ታሞ የአልጋ ቁራኛ መሆንም እንዳለ የእራሷን ገጠመኝ በመጥቀስ ትናገራለች።""ዓርኮኳይ በሚባል በረሃ ድንገት ዐይኔን ታወርኩኝ፤ ሆዴም ተነፋ፤ ዐይኖቼ ደም እያነቡ ታጋዮች ለሶስት ወራት በአልጋ ተሸክመውኝ ይንቀሳቀሱ ነበር። ያኔ ገደል ውስጥ ብገባ ብዬ የተመኘሁበት አጋጣሚ ነበር፤ በታጋዮች እንክብካቤ ግን ታክሜ ድኛለሁ""በማለት ያለፈውን ታስታውሳለች።• ከጠቅላይ ሚንስትር ዐቢይ ጋር ማዕድ የቀረቡት ምን ይላሉ?• ""እምቦጭን ለማጥፋት የመጡት ጢንዚዛዎች አልጠፉም""ከሽግግር መንግሥት በኋላ ከሰራዊቱ የተቀነሰችው ብርሃ  ለወር በተሰፈረላት 270 ብር ያቋረጠችውን ትምህርቷን በመቀጠል 12ኛ ክፍልን አጠናቀቀች።  ""ይከፈለኝ በነበረው ብር እንደ አባትም እናትም ሁኜ ሁለት ልጆቼን በማሳደግ፣ ራሴን በማስተማር በ2000 ዓ.ም በቋንቋ ዲፕሎማ፣ በ2005 ዓ.ም በማኔጅመንት የመጀመርያ ዲግሪዬን አገኘሁ"" ትላለች።


Image copyright
BIRHA ATSIBEHA

በ270 ብር ከሁለት ልጆቿ ጋር ኑሮዋን ስትገፋ የነበረችው ብርሃ በተመረቀችበት የትምህርት ዘርፍም በአመቱ በትግራይ ገቢዎች ቢሮ  በ4 ሺህ ብር ደመወዝ ተቀጠረች።በዚህ ደሞዟ ኑሮዋ ጣፍጦ፣ ጥሩ ለብሳ ጥሩ ጎርሳ ስትኖር ሌሎች እንደርሷ በትግል በረሃ ብዙ ያሳለፉና በችግር እግር ቶርች የታሰሩ እህቶቿን መርዳት እንዳለባት ወሰነች። "" የምትራብ ታጋይ መኖር የለባትም"" በሚል መንፈስ በጎ ፈቃደኛ ከሆኑ የቀድሞ ታጋዮች ጋር በመሆን ችግር ውስጥ የወደቁትን ሴት ታጋዮች ለመርዳት 'የህወሐት የእድሜ ባለፀጋ ሴት ታጋዮች ማህበር' የሚል በጎ አድራጎት ማህበር አቋቋመች።እናም ማህበሩ የካቲት 10/2008 ዓ.ም 300 የህወሐት ሴት ታጋዮች አባላትን ይዞ ከክልሉ ፍትህ ቢሮ እውቅና በማግኘት ተቋቋመ። ማህበሩ ከተቋቋመ በኋላም በወቅቱ የህወሐት ፅህፈት ቤት ኃላፊ ከነበሩት አቶ እያሱ የድጋፍ ደብዳቤ ተሰጣቸው። እርሷ እንደምትለው ከህዝብ ያገኙትም ተቀባይነት ጥሩ ስለነበር በመጀመርያ የገቢ ማሰባሰብያ መድረካቸው ብቻ በአንድ ቀን  1.5 ሚሊዮን ብር እንደሚሰጣቸው ቃል ተገባላቸው።• የመጭው ዘመን አምስቱ ምርጥ ምግቦች• በመፈንቅለ መንግሥቱ ዙሪያ ያልተመለሱት አምስቱ ጥያቄዎችቃል የገቡት ደግሞ የክልሉ መንግሥት ጨምሮ የተለያዩ ባለሀብቶች እንደበሩ ታስታውሳለች። ጦስ ያመጣው የአዲስአበባ ጉዞበመቀሌ ከተማ ከተካሄደው የገቢ ማሰባሰብያ እና እርዳታ መድረክ በኋላ የማህበሩ መሪዎች እና ደጋፊዎች   ሁለተኛ የገንዘብ ማሰባሰቢያ መድረክ ለማዘጋጀት ወደ አዲስአበባ አመሩ። አዲስ አበባ ግን የጠበቁት ነገር እንዳልጠበቁት ሆነ።ብርሃ አፅብሃ እንደምትለው የገቢ ማሰባሰቢያ መድረኩ አዲስአበባ  በሚገኘው የህወሐት ፅህፈት ቤት እንዳይካሄድ እገዳ ገጠመው። በኋላም ወደ ህወሐት ፅህፈት ቤት ኃላፊ ቢሮ ቢሄዱም  አንጀት ጠብ የሚል መልስ ሳያገኙ ጓዛቸውን ሸካክፈው መቀሌ ተመለሱ። መቀሌ እንደተመለሱ  ወደ ህወሐት ዋና ፅህፈት ቤት በመሄድ 'ለምን ተከለከልን?' ብለው መጠየቃቸውን ያስታውሳሉ።  ያገኙት መልስ ግን አጭር ነው ""ፕሮጀክቱ እናንተ የምትሰሩት አይደለም፤ ዘግተነዋል"" የሚል።በወቅቱ በፅህፈትቤቱ ሲሰሩ የነበሩት የአሁኑ የማእከላዊ ዞን አስተዳደር አቶ እያሱ ተስፋይ  ግን 'እኛ ማህበሩ እንዲጠነክር ደብዳቤ በመፃፍ አገዝናቸው እንጂ አልከለከልናቸውም፤ የሚሉትን ነገር ውሸት ነው' በማለት ለቢቢሲ ገልፀዋል።ታጋይ ብርሃ እንደምትለው ""ፓርቲው ሊሰራው የሚገባውን ነገር እኛ በመስራታችን ልታመሰግኑንና ልታበረታቱን በተገባ ነበር"" ስንላቸው በማህበሩ ስራ አስከያጆች እና በፓርቲው አመራሮች መካከል ውዝግብ ተፈጠረ ትላለች።• የዛሬ 30 ዓመት... የኮ/ል መንግሥቱ አውሮፕላን ለምን አልጋየም?አለመግባባት እየተካረረ ባለበት ወቅት ""ብርሃ የዓረና ፓርቲ አባል ናት"" የሚል ወሬ በመወራቱ በማህበሩ አባላት መካከል ክፍፍል ፈጠረ። ""የዓረና አባል ባሉኝ ግዜ ደነገጥኩኝ ፤ ባልሆንኩትን ነገር ስሜን ስላጠለሹት አለቀስኩኝ"" ትላለች።በማህበሩ ውስጥና ውጪ ያለው አለመግባባት የተለያዩ ጉዳዮችን እየመዘዘ ቀጠለ። ""አስቀድመውም በማህበሩ አላማ የተቀመጠው በድህነት ውስጥ የሚኖሩ ሴት ታጋዮችን መርዳት"" የሚለውን  ሃሳብ አልተቀበሉትም የምትለው ብርሃ "" 'ለምን የህወሐት ታጋይ ሴቶች አላችሁ፤ ስም ቀይሩ' "" በሚልም መጋጨታቸውን ታስታውሳለች። ቀስ በቀስም የማህበሩን ገንዘብ አጥፍታለች በማለትና የማህበሩ አባላቱን በማሳደም ከማህበሩ እንዳስወጧት ትናገራለች።500 ሺ ብሩ ወዴት ገባ?በመጀመርያ በመቀሌ ከተማ በተካሄደው የገቢ ማሰባሰቢያ መድረካቸው ከተገኘው 1.5 ሚሊየን ብር 500 ሺ ብሩ ከትግራይ ክልል ርእሰ መስተዳደር ቢሮ ቃል የተገባ ነበር። ""ይሁን እንጂ በህወሐት ፅህፈት ቤት ያሉ ሰዎች ለእኛ በመከልከል በድብቅ ወደ ካዝናቸው እንዲገባ አደረጉ"" በማለት ከክልል መንግስት ቢሮ ወደ ህወሐት ፅህፈት ቤት እንዲገባ የተፃፈውን ደብዳቤ እንደማስረጃነት ታቀርባለች።ታጋይ ብርሃ ሁኔታውን እንዳወቀች ደብዳቤውን የፃፈውን ግለሰብ ሄዳ ያነጋገረቸው ሲሆን ""በአለቆቼ ታዝዤ ነው"" እንዳላት ትናገራለች። ""ሰነዶቹ እጄ ውስጥ እንዳሉ ሲያውቁ አሰሩኝ፣ ከስራዬ አባረሩኝ"" በማለት የደረሰባትን ትናገራለች። የነበራትን ትጥቅ ለመንግሥት ብታስረክብም 'ትጥቅሽን አስረክቢ' በሚል መታሰሯን፤ 200 ሺ ብር ሰርቃ ወደ ውጪ ልትጠፋ ነው በማለትም በውሸት መከሰሷን፤ ፍርድቤት ግን በ10 ሺ ብር ዋስ እንድፈታ እንዳደረገ ታስረዳለች። ፍርድቤቱ ጉዳዩን አጣርቶ ነፃ ቢላትም ጉዳዩን ወደ ፀረ ሙስና ኮሚሽን በመውሰድ በሙስና ተከሰሰች። በኋላ ላይም ፀረ ሙስና ኮሚሽንም ነፃ ነሽ ብሎ አሰናበታት።  በአሁኑ ሰአት 'የህወሐት የእድሜ ባለፀጋ ሴት ታጋዮች ማህበር ስራ አስኪያጅ' የሆኑት ወይዘሮ ዘውዱ ገብሩ ግን የኮሚሽኑ ውሳኔ ልክ እንዳልነበረ እና እንደማያምኑበት ለቢቢሲ ገልፀዋል። ""ማህበራችን ውሳኔውን አይቀበለውም፤  ኮሚሽኑ ያቀረብነው ክስ አይቶቷል የሚል እምነት የለንም። ማህበር ነው የሚበልጠው ወይስ ወይዘሮ ብርሃ? ወደ ኮሚሽኑ ቅሬታ አስገብተን ነበር"" ይላሉ።• ትራምፕ ኢትዮጵያውያን ላይ ተፅእኖ እያሳደሩ ነው?በአሁኑ ሰአት በአዲስ አመራር እየተመራ ያለው ማህበሩ ለመጀመርያ ግዜ ከተካሄደው የገቢ ማሰባሰብያ መድረክ በስተቀር ሌላ መድረክ አላዘጋጀም። ለምን የማህበሩ እንቅስቃሴ እንደተቀዛቀዘም ወይዘሮ ዘውዱ ሲናገሩ ""በአሁኑ ግዜ በፓርቲውና በክልሉ የሚያሳስብ ሁኔታ ስለተፈጠረ ቀስ ብለን እናየዋለን"" ሲሉ ይመልሳሉ።በዚህ ጉዳይ ስማቸው የተነሳውን እና አሁን ማእከላዊ ዞን አስተዳደር የሆኑት አቶ እያሱ ተስፋይ ""ማህበሩ ነፃ ስለሆነ በተነሱ ቅሬታዎች ላይ የማውቀው ጉዳይ የለም፤ ሁሉም ውሸት ነው። እኛ በአቅማችን ስንመክር እና ስናግዛቸው ነበር። የህወሐት ፅህፈት ቤትም ሆነ እኔ በማህበሩ ጉዳይ ውስጥ ገብተን ይህን አድርጉ ይህን አታድርጉ አንልም"" ብለውናል።ከትግራይ ክልል ርእሰ መስተዳደር ቢሮ ለማህበሩ እንዲሰጥ ቃል ስለተገባና በድብቅ ወደ ህወሐት ፅህፈት ቤት ካዝና ገባ ስለተባለው ግማሽ ሚሊየን ብር ተጠይቀው ሲመልሱም ""በህግ መሰረት ገንዘብ ከመንግስት ወደ ፓርቲ አይገባም፤ ከገባም ስህተት ነው። የህወሐት የፋይናንስ ሰዎች መጠየቅ ይችላሉ። በአጠቃላይ እየተባለ ያለው ነገር ስም ማጥፋት ነው"" ብለዋል።ቢቢሲ ግን ከትግራይ ክልል ርእሰ መስተዳደር ቢሮ ለማህበሩ እንዲሰጥ ቃል የተገባው ግማሽ ሚልየን ብር ወደ ህወሐት ፅህፈት ቤት ካዝና እንዲመለስ የተፃፈ ደብዳቤ ተመልክቷል።በማህበሩ በተፈጠረው መከፋፈል ምክንያት ራሷን ከማህበሩ አባልነት ያገለለችው ለተርፍኤል ተስፋይ በበኩሏ ""የማህበሩ መቋቋም ለመንግሥት እና ለፓርቲው የሚያግዝ ነበር። ይሁን እንጂ ጣልቃ እየገቡ ማህበሩን ስላዳከሙት፤ ከአባልነት ራሴን አግልያለሁ"" በማለት ""ብርሃ አፅበሃ ያጋጠማት ችግርም ""በህወሐት አመራር ላይ ያለው ብልሹ አሰራር የሚያሳይ ነው"" ትላለች።የአመት እረፍት ወስዳ ለማህበሩ ስትታትር የነበረችው ታጋይ ብርሃ በመቀጠልም እረፍቷን በማስረዘም ያለ ደመወዝ የገንዘብ ማሰባሰቢያ መድረክ ሲታዘጋጅ ነበር። በዚህ መሀልም በማታውቀው ሁኔታ ከመስሪያ ቤቷ ትግራይ ገቢዎች ቢሮ ደብዳቤ ሳይደርሳት ሌላ ሰው እንደተቀጠረ አወቀች። ""ህጋዊ ቢሆን ምክንያቱን ያሳውቁኝ ነበር፤ መልቀቂያም ይሰጡኝ ነበር፤ ይህ ሁሉ አልሆነም"" ትላለች።ብርሃ አፅበሃ  ሁሉም መንገዶቿ ሲዘጉባት በመቀሌ ጎዳናዎች ላይ ቆሎ በመሸጥ ኑሮዋን እየገፋች ነው። ""በገንዘብ እጦት ልጄ የሁለተኛ አመት የኮሌጅ ትምህርቷን አቋርጣለች"" በማለት የችግሯን ግዝፈት ታስረዳለች። ቢቢሲ የህወሐት ፅህፈት ቤት ኃላፊን  በተደጋጋሚ ለማግኘት ያደረገው ሙከራ አልተሳካም።
",https://www.bbc.com/amharic/48332384
4,ህወሀት እና ህግደፍ ይታረቁ ይሆን?,21 ሜይ 2019,"



Image copyright
CELEBRITY EVENTS


አጭር የምስል መግለጫ

                    አብርሃም ገብረሊባኖስ እና ሃብቶም ገብረሊባኖስ
                

ኢትዮጵያ እና ኤርትራ ያካሄዱትን አውዳሚ ጦርነት ተከትሎ፤ ምንም የሰላም ጭላንጭል በሌለበት በራቸውን ለ20 ዓመታት ዘግተው ቆይተዋል።ብዙ ሰላም የማውረድ ጥረቶች ባልተሳኩባቸው ሁለት አስርት ዓመታት፤ የሁለቱን አገራት ሕዝቦችና ምሁራን አሰባስቦ በመንግሥታቱ ላይ ተጽእኖ በመፍጠር ሰላም ማውረድ ይቻላል ብለው ያመኑ ወንድማማቾች 'ሰለብሪቲ ኤቨንትስ' የተሰኘ ተቋም መሰረቱ።ወንድማማቾቹ አብርሃም ገብረሊባኖስ እና ሃብቶም ገብረሊባኖስ ላለፉት አራት ዓመታት የተለያዩ መድረኮች በማዘጋጀት እንቅስቃሴ ሲያደርጉ ቆይተዋል። አሁን ደግሞ ህወሀትንና ህግደፍን ለማስታረቅ እንቅስቃሴ መጀመራቸው ገልጸዋል።• ""አሁን ያገኘነው ሰላም ከሰው ሳይሆን ከአምላክ ነው""- ዘማሪ ሳሙኤል ተስፋሚካኤልየመጀመሪያው እንቅስቃሴ ሙሉ በሙሉ መሳካቱ የሚናገረው አብርሃም ገብረሊባኖስ፤ ''ሕዝቦች በአንድነት ሆነው መንግሥታቱ ወደእርቅ የሚመጡበትን መንገድ ሊፈልጉና ጫና ሊያሳድሩ ይችላሉ'' ይላል።'ሰለብሪቲ ኤቨንትስ' የተባለው ተቋማቸው በተለያዩ ጊዜያት 'መዝሙር' እና 'ሰላም' የተሰኙ የምክክር መድረኮች  አዘጋጅቷል።''እንቅስቃሴው ከተጀመረ በኋላ የኢትዮጵያና የኤርትራ ሕዝቦች በያሉበት ሆነው ተጽእኖ መፍጠር ጀመሩ'' የሚለው አብርሃም፤ 'ሰለብሪቲ ኤቨንትስ' በሁለቱ አገራት ዙርያ የመፍትሄ ሃሳብ ማቅረብ እየቻሉ መድረክ ላላገኙ ምሁራን መድረክ እንደፈጠ ያስረዳል።የኢትዮጵያና የኤርትራ የአገር ሽማግሌዎችና የሃይማኖት መሪዎች እንዲቀራረቡ እንዲሁም ተጽእኖ እንዲፈጥሩ መሠራቱንም ያክላል።''የኢህአዴግ ጽህፈት ቤት እንዲወስን እኛና ሁለቱ ሕዝቦች ግፊት አድርገዋል። እንደ ፕሬዝደንት ግርማ ወልደጊዮርጊስ ያሉ ትልልቅ ሰዎች ተጽእኖ ማሳደራቸውም አይረሳም። ኤምባሲዎችም ግፊት ሲያደርጉ ነበር። መንግሥታቱም ይህን ያውቁት ነበር።''• ኢትዮጵያና ኤርትራ የመጨረሻውን የሠላም ስምምነት ፈረሙ የሁለቱን አገራት ድንበር መከፈት ተከትሎ፤ 'ሰለብሪቲ ኤቨንትስ' በመቐለ ከተማ ያካሄደውና የሁለቱም አገራት አርቲስቶች የተሳተፉበት የሙዚቃ ዝግጅት፤ ጥልቅ የመነፋፈቅና የወንድማማችነት ስሜት የተንጸባረቀበት ነበር።ህወሀትንና ህግደፍን ማስታረቅ ለምን አስፈለገ?'ሰለብሪቲ ኤቨንትስ' በምሁራን ታግዞ፣ በሁለቱም አገራት ጥናት እንዳካሄደ የሚገልጸው አብርሃም ገብረሊባኖስ፤ '' አሁን የተገኘው ሰላም ቀጣይና አስተማማኝ እንዲሆን ምን መሠራት አለበት? ብለን ጥናት ለማካሄድ ሞከርን፤ የሁለቱ ፓርቲዎች መኮራረፍ ረዥም ርቀት እንደማይወስደንና መታረቃቸው ለሰላሙ አስፈላጊ እንደሆነም ተረዳን'' ይላል።ተቋሙ ባካሄደው ጥናት፤ ህወሀትና ህግደፍ ማን ናቸው? የማያግባባቸው ነገር ምንድንነው? በመሀከላቸው የውጭ ጣልቃ ገብነት ነበረ? ሁለቱን ፓርቲዎች ለማስታረቅ የሚስችል ሁኔታ አለ? ግዜው ይፈቅዳል? ከሁለቱ ፓርቲዎች እርቅ የኤርትራ እና የትግራይ ሕዝቦች ምን ይጠቀማሉ? የሚሉና ሌሎችም ጉዳዮች በጥልቀት እንደተዳሰሱ አብርሃም ይገልጻል።• ኢትዮጵያና ኤርትራ፡ አዲስ ዓመትን በቡሬና በዛላምበሳ ""ከጥናቱ ያገኘነው ሃሳብ የሁለቱ ድርጅቶች መቃቃር አሁንም ቢሆን በሕዝቦች ላይ ጫና እያሳደረ መሆኑን ነው። ተግባብተው መሥራት ባለመቻላቸው፤ ምስራቅ አፍሪካም መረጋጋት ኣልቻለም። ተቀናቃኝ እንጂ ለሰላምና ለልማት አብረው የሚሠሩ አይደሉም"" ይላል አብርሃም።ጥናቱን ሲጨርሱ የሁለቱ አገራት ሰላም አስተማማኝ እንዲሆን ህወሀት እና ህግደፍ መታረቅ አለባቸው ወደሚል ድምዳሜ እንደደረሱ ይገልፃል። የአሁኑ የ 'ሰለብሪቲ ኤቨንትስ' ዓላማ ህወሀትና ሕዝባዊ ግንባር ችሮቻቸውን የሚፈቱበት መድረክ መፍጠር ነው። ይህን ማድረግ ከተቻለ ሰላሙ አስተማማኝ እንደሚሆን ያምናሉ።• ኤርትራ ላይ የተጣለው ማዕቀብ ተነሳ ""ይህም የኤርትራና የትግራይ ሕዝቦች ያለሃሳብ እንዲያርሱ፣ እንዲሸምቱ፣ እንዲነግዱ፣ እንዲጋቡ ያደርጋል"" የሚለው አብርሃም፤ አሁን ያለው ሁኔታ ግን ብዙ ስጋቶች ያዘለ እንደሆነ ይናገራል።ህወሀትና ሕዝባዊ ግንባር ሊታረቁ ይችላሉን?ከኢትዮጵያ የቀረበላቸውን የሰላም ጥሪ የተቀበሉት ፕሬዝደንት ኢሳይያስ አፈወርቂ፤ የጠቅላይ ሚንስትር ዓብይ አሕመድን ጥሪ መቀበላቸውን ባሳወቁበት ወቅት፤ የህወሀትን ስም አንስተው ""ጌም ኦቨር"" (ጨዋታው አከተመ እንደማለት) ሲሉ ተደምጠዋል።ወደኢትዮጵያ በመጡበት ወቅትም ቀድሞ ሲመላለሱበት የነበረውን የትግራይን ምድር አለመርገጣቸው፤ ብዙዎች ""ሰውየው ገና እንደተቀየሙ ነው"" እንዲሉ አስገድዷቸዋል።በአንፃሩ አቶ አባይ ፀሃዬን የመሰሉ ከፍተኛ የህወሀት ሰዎች ""እኛ ቂሙን ትተነዋል፤ እሳቸውም [ፕሬዚደንት ኢሳይያስ] ቢተዉት ምናለ?"" ብለው ተናግረው ነበር።""ዋናው ሕዝቡ እነዚህ ድርጅቶች እንዲታረቁ መፈለጉ ነው። መሪዎቹ ላይ ጫና በመፍጠር ወደውይይት እንዲመጡ ማድረግ ሁለተኛው ነው"" የሚለው አብርሃም፤ ሕዝቡ ሁለቱ ድርጅቶች እንዲታረቁ እንደሚፈልገግ ባደረጉት ጥናት አንዳረጋገጡ ይናገራል።ወደሁለቱ መንግሥታት ደብዳቤ ልከው አወንታዊ ምላሽ እንዳገኙ ገልጾ፤ ""እምቢ ያለን የለም፤ እስከአሁን እየተባበሩን ነው"" በማለት ተስፋ እንዳለ ይገልጻል።
",https://www.bbc.com/amharic/48346453
5,ሁዋዌ የተጣለበት እገዳ የስልኩ ተጠቃሚዎች ላይ ተጽዕኖ ያሳድራል?,21 ሜይ 2019,"



Image copyright
Reuters

ሁዋዌ የቅርብ ጊዜ ሥራዎቹን ለማስተዋወቅ የተለየዩ አገራት ጋዜጠኞችን ወደለንደን ቢጋብዝም፤ ጉግል የጣለበት እገዳ በምርቶቹ ላይ ተጽዕኖ ሊያሳድር ይችላል።ከአሜሪካ ጋር ያለውን እሰጥ አገባ ተከትሎ ሁዋዌ የአንድሮይድ መተግበሪያን እንዳይጠቀም ጉግል ማገዱ ይታወሳል።የጉግል ተቋም አንድሮይድ ስልክ በማምረት በዓለም ሁለተኛ ከሆነው ሁዋዌ ጋር እስከወዲያኛው ተቆራርጦ መቅረት የሚፈልግ አይመስልም። ጉግል፤ ከግማሽ ቢሊየን በላይ ተጠቃሚዎች ላሉት ሁዋዌ ዳግም ፍቃድ እንዲሰጥ የአሜሪካ ኢንዱስትሪና ደህንነት ቢሮ ማዘዝ ይችላል።• ሁዋዌ አንድሮይድን እንዳይጠቀም ገደብ ተጣለበትሆኖም በሁለቱ አካላት መካከል እርቅ ካልወረደስ?አሜሪካዊው ጉግል ከሁዋዌ ጋር የነበረውን የንግድ ልውውጥ ቢያቆምም፤ ሁዋዌ ሁሉንም የአንድሮይድ አገልግሎት አያጣም። ምክንያቱም ማንኛውም አምራች ያለፍቃድ መተግበሪያውን አሻሽሎ መጠቀም ይችላል።ቢሆንም ጉግል እንደ 'ፕሌይ አፕ ስቶር' እና 'ጂሜል' ያሉ መገልገያዎችን ስለሚቆጣጠር ያለጉግል ፍቃድ መሥራት ፈታኝ ይሆናል።የሁዋዌ ተጠቃሚዎች ላይ ተጽእኖ ያሳድራል?የሁዋዌ ወይም ኦነር ስልክ ተጠቃሚዎች የጉግል መተግበሪያዎችን ጭነው እየተጠቀሙ ስለሆነ አገልግሎቱ አይቋረጥባቸውም።• የሁዋዌ ባለቤት ልጅ ካናዳ ውስጥ ታሠረች ጉግል በሁዋዌ በኩል ማለፍ ሳያስፈልገው አዳዲስ ምርቶቹን ለሁዋዌ ስልክ ተጠቃሚዎች ማቅረብ ይችላል። ነገር ግን ደህንነት የሚጠብቁ መተግበሪያዎችን የተሻሻለ ምርት ለመጫን (አፕዴት ለማድረግ) አስቸጋሪ ይሆናል።በቀድሞው አሠራር ጉግል እነዚህን ማሻሻያዎች ለአንድሮይድ አምራቾች ከሰጠ በኋላ ወደተጠቃሚዎች ያደርሷቸዋል። አንድሮይድ አምራቾች ማሻሻያውን ከጉግል የሚያገኙት ከወር በፊት ሲሆን፤ ለተጠቃሚዎች ምቹ መሆኑንና ከሌሎች መተግበሪያዎች ጋር አለመጣረሱን ማጣሪያ ጊዜም ይሰጣቸዋል።አሁን ግን ሁዋዌ ማሻሻያዎቹ ከመተግበራቸው በፊት መረጃ አያገኝም። ስለዚህም ተጠቃሚዎቹ የሚያስፈልጋቸውን ማሻሻያ ሳያደርግ ለቀናት ወይም ሳምንታት ሊቆይ ይችላል።ሁዋዌ ለመግዛት ያሰቡ ተጠቃሚዎችስ?ከዚ በኋላ ሁዋዌ ስልክ ለመግዛት ያሰቡ ግለሰቦች በሚሸምቱት ስልክ ላይ እንደ 'ዩ ቲዩብ'፣ 'ጉግል ማፕ' እና 'ጉግል ፎቶስ' ያሉ የጉግል አገልግሎቶችን አያገኙም።• አሜሪካ ሁዋዌ እና የፋይናንስ ኃላፊዋን ከሰሰች ሌሎች መተግበሪያዎችን ከተለያዩ ገጾች መጫን ቢችሉም፤ ጉግል ፍቃድ የሌላቸው ስልኮችን ተጠቅሞ ምርቶቹን መጠቀምን ያግዳል። ስልኩ ላይ የተጫኑት ሌሎች መተግበሪያዎችም የጉግልን አገልግሎት ማግኘት ስለማይችሉ፤ መተግበሪያዎቹ የሚሰጡት ጥቅም ይወሰናል።ሚሻል ራሀማን የተባሉ ባለሙያ እንደተናገሩት፤ ትዊተርን ጨምሮ በጉግል 'ኖቲፊኬሽን' የሚላኩ መተግበሪያዎች መጠቀም አይቻልም። ገመድ አልባ የድምጽና ምስል ስርጭትን ማግኘትም አይችሉም።ሁዋዌ አሁን እየተጠቀመበት ካለው አንድሮይድ ማለፍ አይችል ይሆናል የሚሉ አሉ። ይህም ከሌሎች ስልክ አምራች ድርጅቶች ጋር እንዳይወዳደር ምክንያት ሊሆን ይችላል።እንደ ሁዋዌና ሳምሰንግ ያሉ ስልክ አምራቾች ማሻሻያዎች ለሕዝብ ይፋ ከመደረጋቸው በፊት ስለሚሰጣቸው፤ የመፈተሽና ከራሳቸው ምርት ጋር የማጣጣም ጊዜ ያገኛሉ።ሚሻል ራሀማን ""ሁዋዌ ከሌሎች ስልክ አምራች ድርጅቶች ዘግይቶ ማግኘቱ ተጽእኖ ያሳድርበታል"" ይላሉ።• አምስት ካሜራ ያለው ተንቀሳቃሽ ስልክምን ተሻለ?ሁዋዌ ለቢቢሲ እንደገለጸው ከአንድሮይድ ጋር መሥራት ቢሻም ካልተቻለ ሌሎች አማራጮች ይጠቀማል።የሁዋዌ የእንግሊዝ ቢሮ ምክትል ፕሬዘዳንት ጀርሚ ቶምሰን ""በነገሩ ሁዋዌ ደስተኛ አይደለም። ነገር ግን እንወጣዋለን። ሌላ አማራጭ የምንዘረጋበት መንገድ አለን። ተጠቃሚዎቻችንን ያስደስታል ብለን እናምናለን"" ብለዋል።ውሳኔው ቻይና ውስጥ የሚገኙ የሁዋዌ ተጠቃሚዎችን እምብዛም አይጎዳም። ምክንያቱም ቻይና ውስጥ የሚጠቀሙባቸው ለቻይና ተብለው የተሠሩ እንደ 'ዊ ቻት' ያሉ መተግበሪያዎች ከሌላ መተግበሪያ ጋር አይጋጩም።• ታጣፊው የሳምሰንግ ስልክ የ'ስክሪን' መሰበር ወቀሳ ቀረበበትሆኖም በሌሎች ሀገሮች የሁዋዌ ምርትን መጠቀም ከባድ ይሆናል።
",https://www.bbc.com/amharic/48346531
6,ቢሊየነሩ ሮበርት ስሚዝ የተማሪዎችን የትምህርት ዕዳ ሊከፍሉ ነው,20 ሜይ 2019,"



Image copyright
Getty Images


አጭር የምስል መግለጫ

                    ሮበርት ስሚዝ የተጣራ የግል ሃብታቸው 5 ቢሊየን ዶላር ነው።
                

ከወደ አሜሪካ የተሰማው ዜና 'ካለ ምን አለ' ያሰኘ ነው። በቴክኖሎጂ ዘርፍ ኢንቨስተር የሆኑት አሜሪካዊው ቢሊየነር፣ በአትላንታ ጆርጅያ የአንድ ኮሌጅ ተመራቂ ተማሪዎችን የትምህርት ዕዳ እንደሚከፍሉላቸው ቃል በመግባት አስቦርቀዋቸዋል።• አስገራሚው የደቡብ ኮሪያ ፈተናበልግስናቸው የሚታወቁት ጥቁር አሜሪካዊ ባለሃብት ሮበርት ስሚዝ ፤ ታሪካዊ የሆነና የጥቁር ወንድ ተማሪዎች ትምህርት ቤት ለሆነው 'ሞር ሃውስ ኮሌጅ' ድጋፍ በማድረግ ስማቸው ይነሳል።ባለሃብቱ አሁን ቃል በገቡት የዕዳ ክፍያም ወደ አራት መቶ የሚጠጉ ተማሪዎች እዳ ለመክፈል በአስር ሚሊዮኖች የሚቆጠር ዶላር ያወጣሉ ተብሏል።የዘንድሮ ዓመት ተመራቂዎችና መምህራን ባለሃብቱ የገቡትን ቃል ሲናገሩ በጭብጨባ ከማመስገናቸው በፊት ባለማመን ደርቀው ቀርተው ነበር።




Image Copyright @JoseMallabo
@JoseMallabo






Image Copyright @JoseMallabo
@JoseMallabo









የ56 ዓመቱ ስሚዝ  በአውሮፓውያኑ 2000 የሶፍትዌር ኩባንያዎች ላይ መዋዕለ ንዋያቸውን ለማፍሰስ የግል ድርጅት መስርተው የነበረ ሲሆን የተጣራ ሃብታቸውም 5 ቢሊየን ዶላር እንደሚደርስ  ፎርብስ ዘግቧል።ታዲያ የተማሪዎችን ዕዳ ለመክፈል ቃል በገቡበት ዕለትም "" የቤተሰቦቼን ስምንተኛ ትውልድ ወክዬ፤ ለተሳፈራችሁበት አውቶብስ ትንሽ ነዳጅ እሞላላችኋለሁ"" ሲሉ ድጋፉን ቀለል አድርገው ተናግረዋል።""ይህ የ2019 ክላስ ነው፤ ቤተሰቦቼ ተማሪዎች ያለባቸውን ብድር ለመቀነስ የገንዘብ ድጋፍ ለማድረግ እየሰሩ ነው"" ብለዋል።ባለሃብቱ በኮሌጁ የተገኙት የክብር ዶክትሬታቸውን ለመቀበል ሲሆን በዕለቱም ለሜርሃውስ ኮሌጅ 1.5 ሚሊየን ዶላር የገንዘብ ድጋፍ ለማድረግም ቃል ገብተዋል።• ትምህርት ዕድሜን እንደሚያስረዝም በጥናት ተረጋገጠትምህርት ቤቱ ተማሪዎቹ ያለባቸውን ዕዳ አስልቶ ስላልጨረሰ ስሚዝ በጠቅላላ የለገሱት ገንዘብ በትክክል ባይታወቅም በትንሹ 10 ሚሊየን ዶላር እንደሚደርስ ይገመታል። ከዚህም ሊበልጥ ይችላልም ተብሏል።የፈረንሳዩ የዜና ወኪል እንደዘገበው የ22 ዓመቱ ተማሪ አሮን ሚቾም 200 ሺህ የአሜሪካ ዶላር እዳው እንደተነሳለት ሲረዳ ደስታውን በእንባ ነበር የገለፀው።""በጣም ነበር የደነገጥኩት ፤ ልቤ ልትፈርጥ ደርሳ ነበር፤ ሁላችንም አለቀስን፤ ምክንያቱም  የተሸከምነው እዳ እንደተራገፈልን ነበር የተሰማን"" ሲል ስሜቱን ገልጿል።የሜር ሃውስ ኮሌጅ ፕሬዚደንት ዴቪድ ቶማስ በበኩላቸው  ""ዕዳን ለመክፈል ሲታሰብ በየትኛውም ዓለም ያለው ምርጫ ፍላጎትን መቀነስ ነው"" ብለዋል። ይሁን እንጂ የገንዘብ ድጋፉ ሕልማቸውንና ፍላጎታቸውን እንዲከተሉ ነፃነት እንደሚሰጣቸው አክለዋል። 
",https://www.bbc.com/amharic/news-48332120
7,ለፈተና ለመዘጋጀት የሚጠቅሙ 12 ነጥቦች,21 ሜይ 2019,"



Image copyright
Getty Images

በመላው ኢትዮጵያ ሀገር አቀፍ ፈተናዎች እየተቃረቡ ነው። ታዲያ በዚህ ወቅት ተማሪዎችን እጅግ የሚያስጨንቁ ጉዳዮች እንዴት አድርገን ለፈተናው እናጥና? ያጠናነውንስ ላለመርሳት ምን ማድረግ አለብን የሚሉት ጥያቄዎች ናቸው።  ከዋናው ጥናት በኋላ ፈተናው ሲቀርብ የክለሳ ዝግጅት ማድረግ የተለመደ ነው። ነገር ግን ከየት ነው የሚጀመረው? ቢቢሲ የትምህርት ባለሙያዎችን፣ የዩኒቨርሲቲ መምህራንን፣ የሥነ ምግብ ተመራማሪዎች፣ ውጤታማ ተማሪዎችን እንዲሁም የሥነ አእምሮ ባለሙያዎችን አነጋግሮ ይጠቅማሉ ያላቸውን 12 ነጥቦች አዘጋጅቶላችኋል።• 'ዕውቀት ሳያገኙ ትምህርት ቤት መመላለስ'በእነዚህ ምክሮች መሠረት የማስታወስ ችሎታችሁንና የትኩረት አቅማችሁን ታዳብራላችሁ።1. ቁርስና ጠቃሚ ምግቦች 


Image copyright
Getty Images

ሰውነታችን በአግባቡ ሥራውን እንዲሰራ ኃይል ያስፈልገዋል፤ አንጎላችን ደግሞ ትኩረት እንዲኖረውና የማስተዋል አቅማችን እንዲጨምር በቂ የሆነና ያልተቆራረጠ የኃይል አቅርቦት ይፈልጋል።  ጥናቶች እንደሚያሳዩት ቁርሳቸውን ተመግበው ወደፈተና የሚገቡ ተማሪዎች የተሻለ ውጤት ያስመዘግባሉ። የተመጣጠነ ምግብ ተመግበው ለፈተና የሚቀርቡት ደግሞ የበለጠ የማስታወስና የማስተዋል አቅም ይኖራቸዋል።   ስለዚህ ሁሌም ቢሆን ፈተና ያለባቸው ተማሪዎች እንደ የገብስ ገንፎ፣ ዳቦ፣ ሩዝና ድንች ያሉ በካርቦሃይድሬት የበለጸጉ ምግቦችን በቁርስ ሰዓት ተመግበው ቢወጡ ይመከራል። እርጎ፣ እንቁላል፣ አሳ፣ ጎመን፣ ቲማቲምና አቮካዶ ዓይነት ምግቦችም እጅጉን ጠቃሚ ናቸው።2. በጠዋት ወደጥናት መግባትሁሌም ቢሆን ነገሮችን አስቀድሞ መጀመርን የመሰለ ነገር የለም። ለፈተናም ቢሆን ጥናት በጠዋት ተነስቶ መጀመር በፈተና ወቅት የተረጋጋ መንፈስ እንዲኖረን ይረዳል። ጠዋት ላይ ጭንቅላታችን እረፍት አድርጎ በአዲስ መንፈስ ሁሉንም ነገር ስለሚጀምር፤ በዚህ ሰዓት ማጥናት ውጤታማ ያደርጋል። በተለይ ደግሞ የክለሳ ጥናቶችን ለከሰዓት ማሸጋገር ተገቢ አይደለም። ጠዋት ጥናት የምንጀምርበትና የምናበቃበት ሰዓት ከፈተናው በፊት ባሉት ሁለት ወይም ሦስት ሳምንታት ውስጥ ተመሳሳይ ለማድረግ መሞከርም ውጤታማ ያደርጋል።• ሶሻል ሚድያ በተጠቃሚዎች ላይ የሚያስከትለውን ጉዳት ያውቃሉ? 3. ምን ላይ ትኩረት ማድረግ እንዳለባችሁ ወስኑ በመጀመሪያ ፈተናው የጽሁፍ ነው ወይስ የተግባር? ወይስ ቃለመጠይቅ ነው የሚለውን መለየት ወሳኝ ነው።ሁሉም ዓይነት ፈተናዎች የራሳቸው የሆነ የተለያየ አይነት አቀራረብ አላቸው። በምሳሌ አስደግፎ ማብራሪያ መስጠት የሚጠይቅ ዓይነት ፈተና ከሆነ ከዚህ በፊት የተሠሩ ፈተናዎችን እያመሳከሩ ጥቂት ቦታዎች ላይ በትኩረት መዘጋጀት። ምናልባት ፈተናው ምርጫ አልያም አጭር መልስ የሚፈልግ ዓይነት ከሆነ ቀለል ያለና አጠቃላይ መረጃዎችን ለመያዝ መሞከር።4. እቅድ ማዘጋጀት 


Image copyright
Getty Images

ምናልባት ነገሮችን ቦታ ቦታ ለማስያዝና እቅድ ለማውጣት የምናጠፋው ጊዜ የባከነ መስሎ ሊሰማን ይችላል። ነገር ግን እውነታው በተቃራኒው ነው። ምክንያቱም ምን ማጥናት እንዳለባችሁና መቼ ማጥናት እንዳለባችሁ እቅዳችሁ ይነግራችኋል።ከዚህ በተጨማሪም ምን ያክል እንደተጓዛችሁ ለመመዝገብና ለመከታተል ይረዳል።    የትኞቹን ማስታወሻ ደብተሮች መቼ መመልከት እንዳለባችሁ፣ የትኞቹን መጻህፍት ለተጨማሪ ማብራሪያ እንደምትጠቀሙ እንዲሁም የፈተና ጥያቄዎችን መቼ መለማመድ እንዳለባችሁ በእቅድ ውስጥ ማስገባት ውጤታማ ያደርጋል።እዚህ ጋር መርሳት የሌለብን ለእረፍትና አካላዊ እንቅስቃሴም ቦታ መስጠት እንዳለብን ነው።• “መሸ መከራዬ”፡ የታዳጊዎች ስቃይ 5. ከፋፍሎ ማጥናት የክለሳ ጥናትን ከፋፍሎ ማካሄድን የመሰለ ነገር የለም። አንድ የትምህርት ዓይነት ላይ 10 ሰዓት ሙሉ ከማሳለፍ በየቀኑ አንድ ሰዓት በማጥናት በ10 ቀን መጨረስ ይበልጥ ውጤታማ ያደርጋል።  ያጠናነውን ነገር ለማስታወስና በቀላሉ ለመሸምደድ ጭንቅላታችን ጊዜ ይፈልጋል። ከፋፍሎ ማጥናት ደግሞ ለዚህ ፍቱን መድሃኒት ነው። ከፋፍሎ ማጥናት እጅግ ውጤታማው መንገድ እንደሆነም በመላው ዓለም የተሰሩ የተለያዩ ጥናቶች ያለመክታሉ። 6. ራሳችሁን ቶሎ ቶሎ ፈትኑየሥነ አዕምሮ ጥናት ባለሙያዎች እንደሚሉት የማስታወስ ችሎታን ለማዳበርና በራስ መተማመናችንን ለመጨመር ራስን መፈተን ውጤታማ ያደርጋል።    ከዚህ በተጨማሪ እየተዘጋጀንበት ያለነውን ጉዳይ በደንብ እንድናውቀው ከማድረጉ በተጨማሪ የረሳናቸው አልያም የዘለልናቸው ርዕሶችን ለመለየት ይረዳናል።7. መምህር መሆንከባዱን የክለሳና ራሳችሁን የመፈተን ሥራውን ካከናወናችሁ በኋላ ጓደኞቻችሁን ሰብሰብ አድርጋችሁ በጭንቅላታችሁ የሚመጣውን ነገር በሙሉ ንገሯቸው። ራሳችሁን በመምህር ቦታ አድርጋችሁ እውቀታችሁን ለማካፈል ሞክሩ።ምን ያህል እንደምታስታውሱ ለማወቅ ከመርዳቱ በተጨማሪ ጓደኞቻችሁንም ትጠቅሟቸዋላችሁ።8. ከተንቀሳቃሽ ስልካችሁ ራቅ በሉ 


Image copyright
Getty Images

ስልኮች በጣም ብዙ ጥቅም አላቸው። ነገር ግን በጥናት ወቅት ከጥቅማቸው ይልቅ ጉዳታቸው ነው የሚያመዝነው። በተለይ ደግሞ ማህበራዊ ሚዲያዎችን የምትጠቀሙ ከሆነ።ብዙ ጥናቶች እንዳረጋገጡት ብዙ ጊዜያቸውን ስልካቸው ላይ የሚያሳልፉ ተማሪዎች የትምህርት ውጤታቸው ሁሌም ቢሆን ዝቅ ያለ ነው።  ብትችሉ ስልካችሁን አጠገባችሁ እንኳን አታድርጉት። 9. ሙዚቃ መቀነስና በጸጥታ ማንበብበጸጥታ ውስጥ ሆነው ጥናታቸውን የሚያከናወኑ ተማሪዎች ሙዚቃ እየሰሙ ከሚያጠኑት ጋር ሲወዳደሩ በእጅጉ የተሻለ የማስታወስና የትኩረት አቅም እንዳለቸው ማረጋገጥ ተችሏል።10. ቋሚ እረፍትና አካላዊ እንቅስቃሴውጤታማ የክለሳ ጥናት ማለት እረፍት አልባ ጥናት ማለት አይደለም። በጥናታችን መሀል መሀል ላይ ጥሩ አየር ለማግኘትና ሰውነታችንን ለማፍታታት ወጣ ብሎ እንቅስቃሴ ማድረግ የማስታወስ ችሎታችንን በደንብ ከፍ ያደርገዋል።• አስገራሚው የደቡብ ኮሪያ ፈተናከዚህ በተጨማሪ ሰውነታችን እና ጭንቅላታችን በእጅጉ የተሳሰሩ በመሆናቸው እንቅስቃሴ ስናደርግ የደም ዝውውራችን ይስተካከላል፤ ይህ ደግሞ በቂ ኦክስጅን ወደ ጭንቅላታችን እንዲሄድ ይረዳል።አካላዊ እንቅስቃሴ ማድረግ ተዘርዝሮ የማያልቅ ጥቅሞች ያሉት ሲሆን ጭንቀትን መከላከልና በራስ መተማመንን መጨመር ከነዚህ መካከል ይጠቀሳሉ።11. እንቅልፍ 


Image copyright
Getty Images

ከፈተና በፊት ያለችውን ምሽት ጥሩ እንቅልፍ አግኝቶ ማሳለፍ ተገቢ እንደሆነ ብዙዎች ይስማማሉ። ነገር ግን ጥሩ እንቅልፍ ፈተናው ሲቃረብ ብቻ ሳይሆን ከሳምንታት በፊት ገና ዋናው ጥናት ሲደረግና ክለሳ በሚደረግበት ወቅትም እጅግ ወሳኝ ነው።በጠዋት ተነስቶ ውጤታማ የክለሳ ጥናት ካደረጉ በኋላ በጊዜ ተኝቶ ጥሩ እንቅልፍ ማግኘት ሰውነታችንና ጭንቅላታችን በደንብ ተግባብተው እንዲሰሩ ይረዳቸዋል። ሌሊቱን በሙሉ ለማጥናት ሙከራ አታድርጉ ይላሉ የዘርፉ ባለሙያዎች። ምክንያቱም ራሳችን ላይ ጫና እያሳደርን ስለሆነ።12. መረጋጋትና በጎ በጎውን ማሰብ እስካሁን የተዘረዘሩትን ነገሮች ሁሉ ተግባራዊ ካደረጋችሁ ምንም የሚያሳስባችሁ ነገር ሊኖር አይገባም። ዘና ብላችሁ ወደ ፈተና መግባት ብቻ ነው የሚቀራችሁ። ምናልባት ጥሩ ያልሆነ አጋጣሚ ቢገጥማችሁ እንኳን እሱን ረስታችሁ ለቀጣዩ በጥሩ መንፈስ ለመዘጋጀት ሞክሩ።በመጨረሻም በእያንዳንዱ ጥሩ የፈተና ጊዜ ለራሳችሁ ሽልማት መስጠት አትርሱ።
",https://www.bbc.com/amharic/news-48334519
8,በባህር ዳር የእምቦጭ አረምን የሚያጠፉት ጢንዚዛዎች አልጠፉም,20 ሜይ 2019,"




 በባህርዳር ዩኒቨርሲቲ ግቢ ውስጥ 'ዊቭል' የተባለ የጥንዚዛ ዓይነት ማራቢያ ይገኛል። ማራቢያው ጢንዚዛዎቹ የሚፈልጉትን ሙቀት የሚሰጥ ማሞቂያ እና ለምግብነት እና ለመራቢያ የሚያስፈልጋቸውን እንቦጭ አረም ይዟል።  ማራቢያው በቀላሉ ከሚበሰብስ ጨርቅ ነው የተሰራው። ከቆይታ ብዛትም ጣሪያው በአንድ በኩል ተቀዶ ነበር። የጣሪያው መቀደድ በማህበራዊ ሚዲያው ላይ  ስጋት የሚያጭሩ መረጃዎች እንዲወጡ ምክንያት ሆኗል።በባህር ዳር ዩኒቨርሲቲ መምህር እና ተመራማሪ የሆኑት ረዳት ፕሮፌሰር ጌታቸው በነበሩ ""በማህበራዊ ሚዲያ የተባለው ከእውነት የራቀ ነው፤  የክልሉን፤ የባህር ዳር ዩኒቨርሲቲንና የአካባቢ ጥበቃን ገጽታ ለማበላሸት ብቻ ሳይሆን ከኋላም ድብቅ አጀንዳ ያለው ነው፤ እምቦጩ እንዳይጠፋ የሚፈልግ ሰው አለ ወይንም የራሱ የሆነ ትርፍ ለማግኘት ያለመ ሰው አለ"" ሲሉም የተሰራጨው መረጃ አሉቧልታ እንደሆነ ያረጋግጣሉ። ፕሮፌሰሩ አክለውም ""የዊቭሎቹን (ጢንዚዛዎቹ) ባህሪ ስለማውቅ፤ የእኔ ፍራቻ የነበረው ጦጣዎች ወደ ቦታው ገብተው ማራቢያውን እንዳያበላሹት ነው"" ይላሉ።  በአማራ ክልል የአካባቢ ደንና ዱር እንስሳት ጥበቃና ልማት ባለሥልጣን ምክትል ዳይሬክተር የሆኑት አቶ በልስቲ ፈጠነም ""ሲወጣ የነበረው መረጃ ሀሰተኛ ሲሆን የሚያሳየውም በቦታው ላይ ያለውን ሀቅ አይደለም"" ሲሉ የፕሮፌሰሩን ሃሳብ ይጋራሉ።በማህበራዊ ሚዲያ 600 የሚሆኑ ጢንዚዛዎች ከኡጋንዳ በዶላር ተገዝተው መምጣታቸው መገለፁን ያነሳንላቸው ዶ/ር ጌታቸው ""ስህተቱ የሚጀመርው ከዚህ ነው"" ብለዋል።• የጣና ሐይቅን ሌሎችም አረሞች ያሰጉታል • እምቦጭ የጣና ቂርቆስ መነኮሳትን ከገዳሙ እያስለቀቀ ነው• የቦይንግ 737 ማክስ የወደፊት ዕጣ ፈንታ ምን ይሆን? እርሳቸው እንደሚሉት ጢንዚዛዎቹ ከሁለት ዓመት በፊት የመጡት ከወንጂ ስኳር ፋብሪካ የምርምር ተቋም ሲሆን ያመጣቸውም በተቋሙ ለሦስተኛ ዲግሪ ማሟያ ምርምር የሚያደርግ ግለሰብ ነው። ግለሰቡ ምርምሩን ማጠናቀቁን ተከትሎ ፋብሪካው 150 ዊቭሎችን እንደሰጧቸው ይገልጻሉ። ""የጸሐይ ብርሃን አይወዱም፤ በዚህም ምክንያት ሌሊት ነው ያጓጓዝናቸው"" ይላሉ በወቅቱ ስለነበረው ሲያስታውሱ። በወቅቱም ከጉዞው ይልቅ አስቸጋሪው ሥራ ጢንዚዛዎቹን አዲስ አካባቢ ማላመድ ነበር። በመሆኑም የተለየ አካባቢ ስለሆነባቸው የተወሰኑት ሞተው ነበር።ከሰባት ወራት በፊት በተደረገ ቆጠራም ቁጥራቸው ከሁለት ሺህ በላይ የነበረ ሲሆን አሁን ቁጥሩ እንደሚጨምር ይገምታሉ።ዶ/ር ጌታቸው ጢንዚዛዎቹ መራቢያ ሥፍራቸውን ሙሉ ለሙሉ ለቀው ወጥተዋል የሚባለውም ከእውነት ስለመራቁ ሁለት ምክንያቶችን ያስቀምጣሉ። ዊቭልሶች መብረር የማይችሉ ከመሆኑም በላይ የሚንቀሳቀሱትም በሌሊት መሆኑ፤ ተንቀሳቀሱ ከተባለም በጣም ጥቂት ሜትር መጓዛቸውና የሚኖሩት የእንቦጭ አረም ባለበት አካባቢ በመሆኑ ለመንቀሳቀስ የውሃ ግፊትን መጠቀማቸው አንደኛው ምክንያታቸው ሲሆን፤የተከፈተው ጣሪያ ትንሽ ከመሆኑም በላይ በአፋጣኝ ጥገና መደረጉንና በዘላቂነት ለማሰራትም ከአካባቢ ጥበቃ ጋር እየተነጋገሩ መሆናቸውን ሌላኛው ምክንያታቸው እንደሆነ ገልፀዋል።አቶ በልስቲም በበኩላቸው ""ጣሪያው ባይኖርም አይሄዱም፤ ያለ እንቦጭ መኖር አይችሉም፤ በማህበራዊ ሚዲያ የተጻፈው እና ሳይንሱ አይገናኙም"" ሲሉ የባለሙያውን ሃሳብ ይደግፋሉ። 




አጭር የምስል መግለጫ

                    ዶ/ር ጌታቸው በነበሩ
                

ባለሙያው እንደገለፁልን ከ20 ዓመት በፊት ኡጋንዳ ውስጥ እምቦጭ ተከስቶ ነበር። ይህንን ለመቆጣጠርም የተለያዩ ዘዴዎችን ተግባራዊ አድርገዋል። ከተለያዩ ሙከራዎች በኋላ ዊቭልስን ተጠቅመው ውጤታማ ሆነዋል።ታዲያ ይህንኑ ልምድ ለመቅሰም አምስት ባለሙያዎች ወደ ኡጋንዳ ማቅናታቸውን አውስተው ከዚህ ውጭ በተደጋጋሚ የተደረገ የውጭ ጉዞ አለመኖሩን ዶ/ር ጌታቸው ተናግረዋል። ዊቭልሶቹ ከማራቢያው ቢወጡ በአካባቢው ዕጽዋት ላይ ምን ዓይነት ጉዳት ያስከትላሉ ያልናቸው ባለሙያው ""በተለያዩ ወቅቶች የተደረጉ ጥናቶች እንደሚያሳዩት፤ ነፍሳቱ ወይንም ጢንዚዛው መኖር የሚችለው እንቦጭ ላይ ብቻ ነው"" ሲሉ መልሰዋል። በመሆኑም ነፍሳቱ ወደ አርሶ አደሮች ሰብሎች ወይንም ወደ ሌሎች እጽዋት በመሄድ ጉዳት አያደርሱም።  ""ወደ ሐይቁ ሲገቡ በዚያ አካባቢ ተክሎች ላይ ያላቸውን ተጽዕኖ ለማወቅም ወደ 10 የሚደርሱ ተክሎች ላይ ሙከራ አድርገናል፤ ሸንኮራ አገዳ፣  ጫት፣ ሙዝ፣ ባቄላ እና ሩዝ ላይ ሞክረን ምንም ተጽዕኖ የላቸውም"" ሲሉ ዶ/ር ጌታቸው ያብራራሉ። እርሳቸው እንደሚሉት ነፍሳቱ ተክሎቹ ላይ ቢያርፉ እንኳን የመሞት ዕድላቸው ከፍተኛ ነው። ተክሎቹን ቢመገቡም እንቁላል መጣል ስለማይችሉ አይራቡም። በመሆኑም ኬሚካልም ሆነ ሌላ ነገር መጠቀም ሳያስፈልግ የሕይወት ዑደታቸው ይቋረጣል። እምቦጭን ለማጥፋት ሦስት ዘዴዎች ተግባራዊ ይደረጋሉ። የሰው ወይንም የማሽን ጉልበት፤ እንደማንኛውም አረም ኬሚካልን፣ ወይም ሥነ ሕይወታዊ ዘዴን በማስፋፋት ነው። በተለይ በጣና ሐይቅ ላይ ያለውን ችግር ለመቅረፍ የሰው እና የማሽን ጉልበት በስፋት ሥራ ላይ ውሏል። ከችግሩ ስፋት አንጻር ውጤቱ ግን እዚህ ግባ የሚባል አይደለም። ""ከሌሎች አረሙን የማጥፊያ ዘዴዎች በተጨማሪ ሥነ ሕይወታዊ ዘዴ ብንጠቀም፤ እምቦጭ የመቆጣጠር እና የመከላከል ሥራ ላይ በአዎንታዊ መልኩ የሚያግዝ ውጤት ይኖረዋል"" ይላሉ አቶ በልስቲ።ባለፉት ወራት ጢንዚዛው በማራቢያው ውስጥ እንቦጩን በመራቢያነት ከመጠቀም ባለፈ ለምግብነት በመጠቀምም ጉዳት እያደረሰበት መሆኑን የእስካሁኑ ምርምር ውጤት አሳይቷል።  ዶ/ር ጌታቸው እንዳብራሩልን የዊቭል ሕይወት ዑደት እንቁላል፣ ላርቫ፣ ፑፓ እና አደልት የሚባሉ ደረጃዎች አሉት። አደልት የሚባሉት የቅጠሉንና የግንዱን ውጫዊ ክፍል ይመገባሉ። ይህ ክፍል ተጎዳ ማለት ምግብ ማዘጋጀት ስለማይችል ይሞታል። ሴቷ ዊቭል በቀን እስከ 5 እንቁላል የእንቦጭን ግንድ ቦርቡራ ትጥላለች። ከዚያ ወደ ላርቫ ነው የሚቀየረው። በላርቫ ደረጃ ደግሞ ወደ ሁለት ወር ይቆያል። በዚህ ወቅት ላርቫው እስከ ግንዱ ድረስ በመዝለቅ ውስጣዊና ውጫዊ ጉዳት ያደርስበታል። 


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 በባህር ዳር የእምቦጭ አረምን የሚያጠፉት ጢንዚዛዎች አልጠፉም
ከላይም አደልቱ ይመገበዋል፤ ላርቫው ደግሞ ከውስጥ ይበላዋል። ላርቫው ትልቁን ጉዳት ስለሚያደርስ ተመራጭ ነው። እንቁላሎቹ የሚጣሉት እንደስፖንጅ በሆነው የእንቦጩ ግንድ ውስጥ ነው። በዚህም ግንዱ ስለሚከፈት ውሃ ይገባና ክብደቱን ጨምሮ ወደ ውሃው ውስጥ ገብቶ እንዲበሰብስ ያደርገዋል።""እስካሁን በሥነምህዳሩ ላይ ተጽዕኖ የለውም፤ ባህርዳር ዩኒቨርሲቲም አጥንቷል፤ በዩጋንዳ የታየውም ይህ ነው"" ሲሉ አቶ በልስቲ ያክላሉ።  እምቦጭ ጣና ሐይቅን ጨምሮ በሃገሪቱ የተለያዩ የውሃ ክፍሎች ላይ ጉዳት እያደረሰ ባለበት ወቅት ይህ ሥነ ሕይወታዊ ዘዴ እስካሁን ተግባራዊ አልተደረገም የሚሉት ዳሬክተሩ በፍጥነት ወደ ሥራ ገብተው ኅብረተሰቡ እፎይ ይላል የሚል ግምት ነበራቸው።""ይህ ባዮሎጂካል ዘዴ ስለማይታወቅ በሚዲያው ብዙ ሰው ተሳልቆብናል፤ ይህቺ ናት ወይ እምቦጭን የምታጠፋው ተብሏል . . . "" ይላሉ።ዶ/ር ጌታቸው በበኩላቸው ለልምድ ልውውጡ ኡጋንዳ አቅንተው በተመለሱ ወቅትም ይህንኑ ተግባራዊ ለማድረግ 35 ገጽ ያለው ብሔራዊ መተግበሪያ ሰነድ እንዳዘጋጁ ነግረውናል።""የእኛ ሰው ስሜታዊ ነው፤ መጀመሪያ ትልቁም ትንሹም 'ማሽን ማሽን' ብሎ ጮኸ፤ አሁን ደግሞ የክልሉም ሆነ የፌደራል መንግስት እኛን መደገፍ ጀምሯል"" ብለዋል።""ዊቭል ለመጠቀም ፈቃድ ያስፈልጋል"" የሚሉት ዶ/ር ጌታቸው። ጥያቄው ለሚመለከተው አካል የቀረበ ሲሆን ሥራው ሲጀመር ወዲያውኑ ዊቭሎችን ወደ ጣና ማጓጓዝ የለብንም ብለው እንደወሰኑ ያስረዳሉ።በመጀመሪያ በመረጧቸው አራት ቦታዎች በሚሰሩ ኩሬዎች በስፋት ማምረት እንደሚጀምሩ አክለዋል። የካቲት ላይ ሥራ ለመጀመር ቢያቅዱም በግዢ መጓተት ምክንያት እስካሁን መቆየታቸውን ገልፀው በሚቀጥለው ዓመት ሙሉ ለሙሉ ወደ ሥራ እንደሚገቡ አቶ በልስቲ ለቢቢሲ አስታውቀዋል።• የወጣቶች ዘመቻ በእምቦጭ አረም ላይ 
",https://www.bbc.com/amharic/news-48325658
9,የትራምፕ አሜሪካ በኢትዮጵያውያን ላይ እያደረሰ ያለው ተፅእኖ ምንድን ነው?,18 ሜይ 2019,"



Image copyright
The Washington Post

ከምርጫ ቅስቀሳቸው ጀምሮ የስደተኞችን ቁጥር በከፍተኛ ሁኔታ ለመቀነስ ቃል እየገቡ የመጡት ፕሬዚዳንት ዶናልድ ትራምፕ ከትላንት በስትያ ብዙዎች አግላይ ያሉትን ንግግር አድርገዋል።በንግግራቸው ከዚህ በኋላ አሜሪካ የምትቀበላቸው ስደተኞች ""ወጣት፣ የተማሩና እንግሊዝኛ ቋንቋ የሚችሉትን ነው"" ብለዋል። የስደተኞች የጥገኝነት ጥያቄ ተቀባይነት የሚያገኘው አቅማቸው ታይቶ ሲሆን፤ የአሜሪካን የሥነ ዜጋ ትምህርት ተፈትነው ማለፍ እንደሚኖርባቸውም ገልፀዋል። • የኢትዮጵያና አሜሪካ የተለየ ግንኙነት እስከምን ድረስ? • የዓለምፀሐይ፣ የፍስሃ እና የካሳሁን አዲስ ተስፋብዙዎች ይህን ንግግራቸውን ""ዘረኝነት የተሞላበት""፤ ""ፀረ ስድተኛና ፀረ-ጥቁር ነው"" ሲሉ ተደምጠዋል።በብዙ ሃገራት ተቀባይነት ያለው የተባበሩት የመንግሥታት የስደተኞች ድርጅት ኮንቬሽን፤ ጦርነት፣ መፈናቀል፣ ግድያንና ሌሎችም ችግሮችን ፈርተው የሚሰደዱ ሰዎች በሦስተኛ አገር ነፃነታቸው ተጠብቆ ሊኖሩ እንደሚገባ ቢያትትም፤ ፕሬዚዳንት ትራምፕ በንግግራቸው ይህንን ሰብአዊ መብት እየጣሱት መሆኑን ብዙዎች ይተቻሉ።  ከነዚህም ውስጥ ትውልደ ሶማሊያዋ የኮንግረስ አባል ኢልሃን ኦማር ትገኝበታለች። ""ጥገኝነት ለሚጠይቁ ግለሰቦች ጀርባችንን ልንሰጣቸው አይገባም። የትራምፕ ንግግር በጣም ተስፋ አስቆራጭ ነው። በተለይም ከፍተኛ ፈተናን አምልጠው፣ አዲስ ተስፋን ሰንቀው የሚመጡ ሰዎች ላይ እንዲህ አይነት ንግግር ማድረጋቸው ሀዘኔን የበለጠ ይጨምረዋል። ምክንያቱም እኔም ከነሱ አንዷ ነበርኩ"" ብላለች።• ""ውሳኔው የአሜሪካ እና የኢትዮጵያን የጋራ ጥቅም ከግምት ውስጥ ያስገባ አይደለም"" ዶ/ር ነገሪ ሌንጮየኢልሃንን ሀሳብ ተጋርተው የፕሬዚዳንቱ ንግግር አግላይና ዘረኛ ነው የሚሉት በአትላንታ የኢሚግሬሽን የሕግ ባለሙያ የሆኑት አቶ ማንችሎት ገበየሁ ጓዴ ናቸው።ነገር ግን ይህ ንግግራቸው ፖሊሲ ወይም ሕግ ሳይሆን ለዋይት ሃውስ የሕግ አቅጣጫ ማሳያ የሚሆን ነው ይላሉ። የትራምፕ ንግግር ወደሕግነትና ፖሊሲነት የመቀየር አቅሙ ዝቅተኛ እንደሆነም የሕግ ባለሙያው ያስረዳሉ። ትራምፕ የስደተኞችን ቁጥር ለመቀነስ በተደጋጋሚ ውሳኔ ቢያሳልፉም በተለያዩ ምክንያቶች ሳይተገበሩ ቀርተዋል። እንደምሳሌ በርካታ ሙስሊሞች የሚኖሩባቸው ሀገራት ላይ ገደብ መጣል ይጠቀሳል። ምንም እንኳን አንዳንዶቹ ውሳኔዎች ኮንግረስ ላይ ቢቀርቡም፤ ኮንግረሱ ሳያሳልፋቸው እንደቀሩ የሕግ ባለሙያው ይናገራሉ።""በአስቸኳይ አዋጅ አውጀው ፍርድ ቤት የገደባቸው ውሳኔዎችም አሉ። ስለዚህ ፕሬዚዳንት ትራምፕ ያወሯቸውን ነገሮች ለመተግበር ጥረት ቢያደርጉም፤ አፈፃፀሙን በተመለከተ ወደሕግነትና ፖሊሲነት ተቀይሮ ተግባር ላይ እንዳይውል በተለያየ መንገድ ውድቅ ሆኗል"" ይላሉ።• ""የእስላማዊ ፍርድ ቤቶች ኅብረትን እናጠፋለን ብለን አልሸባብን ፈጠርን"" 


Image copyright
Tom Williams

አቶ ማንችሎት ለዚህ እንደምክንያትነት የሚጠቅሱት በአሜሪካ የሕግ መወሰኛው ምክር ቤት ሴኔቱ ሪፐብሊካኖች ሲሆኑ፤ ኮንግረሱን የሚቆጣጠሩት ደግሞ ዴሞክራቶች መሆናቸውን ነው።""ሕጉን የማሻል አቅማቸው በጣም ደካማ ነው። ሪፐብሊካኖችንና ዴሞክራቶችን የማሳመን ሥራ መሥራት አልቻሉም። በአስቸኳይ ጊዜ እንዲሁም የሥራ አስፈፃሚነት ኃይላቸውን ተጠቅመው ሲያዙም፤ ፍርድ ቤቶች ወዲያው ስለሚያግዱባቸው ያን ያህል የተለየ ነገር ይመጣል ብዬ አልጠብቅም"" ሲሉ ያስረዳሉ።• የታሪክ መማሪያ መጻሕፍት ለምን ይከለሳሉ?ሆኖም የፕሬዚዳንቱ ንግግር እንደቀላል መወሰድ እንደሌለበት አቶ ማንችሎት ይናገራሉ። በተለይም አሜሪካ ካላት የምጣኔ ሀብትና የጦር ኃያልነት ጋር ተያይዞ ስደተኞች የሚመጡባቸው አገሮችን መጠለያ ላፍርስ ቢሉ ተቀባይነት ሊኖራቸው እንደሚችል አቶ ማንችሎት አልደበቁም። በተለይም ዓለም አቀፉ ሕግ የሀብታም አገራት ፍላጎት ማስፈፀሚያ ከመሆኑ ጋር ተያይዞ፤ ትራምፕም የሁለትዮሽ ግንኙነትን በመጠቀም ሀሳባቸውን ሊያሳኩ እንደሚችሉ የሕግ ባለሙያው ጠቆም አድርገዋል። የሕግ ባለሙያው እንደማስረጃ የሚያነሱት ፕሬዚዳንቱ በተደጋጋሚ ያደረጉት ንግግር ከነጭ ማኅበረሰቡ ውጭ ያለውን ጥቁርም ሆነ ሌሎች ማኅበረሰቦችን የሚቃወም ቢሆንም ከመተቸት አልፎ በፕሬዚዳንት ትራምፕ ላይ አሉታዊ ተፅእኖ የሚወስድ መንግሥት እስካሁን አለማየታቸውን ነው።• ኢትዮጵያ ሀይቆቿን መጠበቅ ለምን ተሳናት?""ኬንያ የሚገኘውን የስደተኞች ካምፕ አፈርሳለሁ ቢሉ አቅም ከመኖር የሚመነጭ ስለሆነ የኬንያ መንግሥት ሊተባበራቸው ይችላል። ስለዚህ አንዳንድ አገሮች ከአሜሪካ የሚያገኙትን ድጋፍ ታሳቢ በማድረግ የፕሬዚዳንት ትራምፕን ንግግርና ተፅእኖ ተግባራዊ ሊያደርጉ ይችሉ ይሆናል"" ይላሉ። ፕሬዚዳንቱ የሥራ አስፈፃሚነት ኃይላቸውን የሚጠቀሙ ከሆነ በተለያዩ አገራት ያሉ ስደተኞችን በዛው መገደብ እንዲሁም በመጠረዝ ሊመልሷቸው እንደሚችሉ በመጠቆም፤ በዚህ ሂደትም ብዙ ኢትዮጵያውያን ሊጎዱ እንደሚችሉ ይናገራሉ። • ""ማህበሩ የማያልፈው ቀይ መስመር የስራ ማቆም አድማ ነው""-ዶ/ር ገመቺስ ማሞ የኢትዮጵያ ህክምና ማህበር ፕሬዚዳንትበቀጥታም ይሁን በተዘዋዋሪ ወደአሜሪካ የሚሄጡ ኢትዮጵያውያን ላይ ከፍተኛ ተፅእኖ እያደረሰ መሆኑንም አቶ ማንችሎት ያስረዳሉ።በብዙዎች ዘንድ እንደገነት ወደምትቆጠረው አሜሪካ ለመሄድ ግለሰቦች ከቤት ባለቤትነት ጀምሮ፣ ንብረታቸውንና ላለመቅረታቸው የተለያዩ ማስረጃዎች ማቅረብ የሚጠበቅባቸው ሲሆን፤ ፕሬዚዳንት ትራምፕ ከመጡ በኋላ 'ቬቲንግ' (የማጣራት ሂደቱ) ወይም ቪዛ የማግኘት ሂደቱ ጠበቅ ማለቱን አቶ ማንችሎት ገልፀዋል። ለዚህ ምክንያቱ ደግሞ ቀጥተኛ ሕግ ባይኖርም የተለያዩ አገራትን ኤምባሲ የሚቆጣጠረው የፕሬዚዳንት ትራምፕ ዋይት ሃውስ መሆኑ ነው።በአጠቃላይ በተለያየ ምክንያት ወደአሜሪካ በሚሄዱ ሰዎች ላይ ክልከላው እንደጨመረ ነው። ትራምፕ ፕሬዚዳንት ከመሆናቸው በፊት ከፍተኛ ቁጥር ያላቸው ግለሰቦች ወደአሜሪካ ያቀኑ የነበረ ቢሆንም አሁን ካለው አሠራር ጋር ተያይዞ ብዙ ገደቦች እንደተጣሉ ነው።አቶ ማንችሎት እንደ ምሳሌ የሚያነሱት በትራምፕ አሜሪካ በጋብቻ የሚሄዱ ሰዎች ጋብቻቸው የውሸት ነው ተብሎ ስለሚታሰብ ተጋቢዎች የተለየ ማስረጃ ማቅረብ እንደሚኖርባቸው ነው።• በደቡብ ሱዳን የምሽት ክለቦች ታገዱ ""ኢትዮጵያ ውስጥ ባሉ ጋብቻዎች አንድ ሰው ሕጉ የሚፈቅደውን ማስረጃ ከማቅረብ በተጨማሪ ጋብቻው የእውነት መሆኑን የማስረዳት ሸክም ይኖርበታል"" ይላሉ። በዚህም መሰረት ፕሬዚዳንት ትራምፕ ስልጣን ከያዙ በኋላ ቤተሰብን ማምጣት፣ ሚስት ማምጣት፣ ልጅ ማምጣት የሚባለው ሂደት በጣም ጥብቅ ስለሆነ አንድ ዓመት ይወስድ የነበረው ሂደት ሁለት ዓመት እንደሚወስድም ያስረዳሉ።• ""የኢትዮጵያ የህክምና ታሪክ አልተጠናም"" ዶክተር አሰፋ ባልቻ ከዚህ ሁሉ በላይ ከፍተኛ ተፅእኖ እያደረሰ ያለው ፕሬዚዳንት ትራምፕ ስልጣን ከመቆናጠጣቸው በፊት በተለያየ ምክንያት የሚሄዱ ኢትዮጵያውያን የጥገኝነት ጥያቄያቸው በቀላሉ ተቀባይነት ያገኝ የነበረ ሲሆን፤ አሁን ግን የማጣራት ሂደቱ ረዥም ጊዜ እየወሰደ ስለሆነ ተቀባይነት የሚያገኙ ስደተኞች ቁጥር መመናመኑን አቶ ማንችሎት ገልፀዋል። ""ብዙዎች ተጠርዘዋል፤ ወደአሜሪካ ትሄዳላችሁ የተባሉ ስደተኛች እንደገና የማጣራቱን ሥራ እያራዘሙባቸው ነው"" ይላሉ።
",https://www.bbc.com/amharic/48313343
10,"ገበታ ለሸገር፡ ""እራት ለመመገብ አይደለም የምንሄደው"" በላይነህ ክንዴ",19 ሜይ 2019,"



Image copyright
Daniel Kibret


አጭር የምስል መግለጫ

                    የዐፄ ምኒሊክ የግብር አዳራሽ
                

የአዲስ አበባ ወንዞችና ዳርቻዎቻቸውን የማልማት ሥራን ለመተግበር በጠቅላይ ሚኒስትሩ ጽህፈት ቤት ታቅዶ አስተዋጽኦ ለማድረግ የሚፈልጉ ግለሰቦችና ተቋማት በነፍስ ወከፍ አምስት ሚሊዮን ብር በማበርከት የሚታደሙበት የእራት ድግስ ዛሬ ይካሄዳል።'ገበታ ለሸገር' በሚል ስያሜ የተዘጋጀው የገንዘብ ማሰባሰቢያ የእራት ዝግጅት ላይ ጠቅላይ ሚኒስትር ዐብይ አህመድና ከፍተኛ የመንግሥት ባለስልጣናት የሚታደሙበት ሲሆን በዝግጅቱ ላይ ለመገኘት አስተዋጽኦ ላበረከቱ ተሳታፊዎች የተለያየ መታሰቢያ መዘጋጀቱ ተነግሯል። • የ5 ሚሊዮን ብር እራት ከጠቅላይ ሚኒስትር ዐብይ ጋርዛሬ የሚከናወነው 'ገበታ ለሸገር' የእራት ዝግጅት ከሰዓት በኋላ ጀምሮ በተለያዩ ዝግጅቶች የሚጀመር ሲሆን ከዋናው የእራት ግብዣ ቀደም ብሎ የተለያዩ ግንባታዎችና ጥገና እየተካሄደበት የሚገኘው የጠቅላይ ሚኒስትሩ መንበር የሚገኝበት ታሪካዊው ቤተ መንግሥት ውስጥ የሚደረግ ጉብኝት እንደሚኖር ታውቋል።በጠቅላይ ሚኒስትሩ አስተናጋጅነት በሚካሄደው የ'ገበታ ለሸገር' የ5 ሚሊዮን ብር እራት ላይ ለመገኘት ከተመዘገቡ እንግዶች መካከል  በተለያዩ ዘርፎች ላይ የተሰማራው የቢኬ ግሩፕ (በላይነህ ክንዴ ግሩፕ) ባለቤት አቶ በላይነህ ክንዴ እንዱ ናቸው።""ገበታ ለሸገር የልማት ሥራ ነው፤ እንደ አንድ ባለሃብት የአፍሪካ መዲና፣ የዓለም መሰብሰቢያ የሆነችው ሸገር እንድትዋብ እንዲትለወጥ ፍላጎታችን ነው"" የሚሉት አቶ በላይነህ ዓላማውን በመደገፍ ያለምንም ማመንታት ገንዘቡን እንደከፈሉ ይናገራሉ። እራቱ ላይም ይህንን ዓላማ ለማስተዋወቅ እንደሚገኙ ገልፀው ""በአጋጣሚውም እራታችንን እንጋበዛለን"" ብለዋል።• የማትተነፍሰው ከተማ: አዲስ አበባ""ምግብ ለመመገብ አይደለም የምንሄደው"" የሚሉት አቶ በላይነህ ""ሃብት ያለው ሰው በሕብረት ሌሎች ከተሞችንም ካለማ አገር ያድጋል"" የሚል ሃሳብ አላቸው። የዚህ እራት ዓላማውም የልማት ነው ሲሉ አክለዋል።የፕሮግራሙ ዝርዝር ባይደርሳቸውም ዛሬ ከቀኑ 9፡00 ሰዓት እንዲገኙ የግብዣ ወረቀት ደርሷቸዋል። በፕሮግራሙም ላይ ተገኝተው በሚኖረው መርሃግብር ላይ እንደሚሳተፉ ነግረውናል።


Image copyright
@PMEthiopia


አጭር የምስል መግለጫ

                    የወንዝ ዳርቻ ፕሮጀክት ሲጠናቀቅ የሚኖረው ገጽታ
                

ሌሎች የአፍሪካ ከተሞችን እንዳዩና በጽዳት የተሻሉ እንደሆኑ በቁጭት የሚናገሩት አቶ በላይነህ ""አገር በግለሰብ ለማልማት ሊሞከር ይችላል፤ እንደዚህ በጋራ ሆኖ ማልማት ጠቃሚ ነው"" በማለት ይህንን ዓላማ እንደደገፉ ገልጸዋል። የእራት መስተንግዶውም በቤተ መንግሥቱ ውስጥ በሚገኘው በታሪካዊው የአፄ ምኒልክ የግብር አዳራሽ ውስጥ እንደሚካሄድ የተነገረ ሲሆን እስካሁን ከሁለት መቶ በላይ ግለሰቦችና ተቋማት በእራት ድግሱ ላይ በመታደም አስተዋጽኦ ለማበርከት መመዝገባቸው ተነግሯል።  • ''አዲስ አበባ የሁላችንም ከተማ ናት'' ከንቲባ ታከለ ኡማ ሸገርን የማስዋብ ዕቅድ በጠቅላይ ሚኒስትር ዐብይ አህመድ አነሳሽነት የተጀመረ የሦስት ዓመታት ፕሮጀክት ሲሆን በዚህም ከእንጦጦ እስከ አቃቂ የሚዘልቅ የ56 ኪሎ ሜትር ርዝመትን የሚሸፍን በወንዝ ዳርቻዎች አካባቢ የሚገኙ ስፍራዎችን ለማልማት የታቀደ መሆኑን ከጠቅላይ ሚኒስትሩ ጽህፈት ቤት የተገኘው መረጃ ያመለክታል።  የታቀደው የአዲስ አበባ የወንዞችና የወንዞች ዳርቻን የማልማት ዕቅድ ተግባራዊ ሲሆን በተለያዩ የፕሮጀክቱ ሥፍራዎች ላይ በእራት ዝግጅቱ የታደሙ ሰዎች ስም በተናጠል ተጽፎ የሚቀመጥ ሲሆን ከጠቅላይ ሚኒስትር ዐብይ አህመድ ጋርም የአንድ ለአንድ ፎቶ የመነሳት እድልን ያገኛሉ ተብሏል።ይህም ፎቶግራፍ የአዲስ አበባን ገጽታ የቀየሩ ግለሰቦች በሚል ተሰባስቦ በአንድ ጥራዝ ላይ እንዲቀርብ ይደረጋል ተብሏል።በጠቅላይ ሚንስትር ዐብይ 'ገበታ ለሸገር' ላይ ከሚሳተፉት ሰዎች አንዱ የሆኑት አቶ በላይነህ ክንዴ ""እንደ ግለሰብ፤ 5 ሚሊዮን ብር ስለከፈልኩ በእኔ ስም ቦታ ይሰየምልኝ ብዬ አላስብምም፤ መሆንም የለበትም፤ ስሜን ለማስተዋወቅ አይደለም የከፈልኩት"" ይላሉ።• አዲስ አበባ፡ የፈጠራ ማዕከል ለመሆን እየጣረች ያለች ከተማየእርሳቸው ፍላጎት በከፈሉት 5 ሚሊዮን ብር ልማቱ እውን ሆኖ ከተማው ሲለወጥና እድገት ሲመጣ ማየት ነው። የጠቅላይ ሚኒስትሩ ጽህፈት ቤት ዛሬ ባቀረበው የግብዣ ጥሪም የንግድ ተቋማት ባለቤቶችና አመራሮች እንዲሁም የዓለም አቀፍና የዲፕሎማቲክ ማህበረሰብ አባላት በዚሁ የእራት ዝግጅት ላይ እንዲታደሙ ጋብዟል።በቫርኔሮ ኩባንያ የሚከናወነው የአዲስ አበባን ገጽታ በከፍተኛ ደረጃ ይለውጣል ተብሎ የታሰበው ፕሮጀክት በ29 ቢሊየን ብር ወጪ የሚከናወን ሲሆን በሦስት ዓመታት ውስጥ እንደሚጠናቀቅ ተነግሮለታል።ሥራው የአዲስ አበባ ከተማን ለሁለት ከፍለው የሚያልፉ ወንዞችን መሰረት ያደረገ ሲሆን ከእንጦጦ ተራራ እስከ አቃቂ ወንዝ ያለውን 56 ኪሎ ሜትር ርቀት የሚሸፍን ነው።የአዲስ አበባ ወንዞችና ዳርቻዎች ልማት ሥራ ሲጠናቀቅ 4 ሺህ ሄክታር መሬት እንደሚለማ የተነገረ ሲሆን፤ በውስጡም አስፈላጊው ነገር የተሟላላቸው የመዝናኛ፣ የመጓጓዣ፣ የንግድ ማዕከላትና አረንጓዴ ሥፍራዎች ይኖሩታል ተብሏል። 
",https://www.bbc.com/amharic/news-48325665
