ደረጃ,ርዕስ,ቀን,ዜና,ድረ-ገጽ
1,የወሲብ ቪዲዮ ህይወቷን ያሳጣት ወጣት,1 ማርች 2019,"



Image copyright
Alamy


አጭር የምስል መግለጫ

                    ቲዚአና
                

ጣሊያናዊቷ ቲዚአና ካንቶን ራሷን እንድታጠፋ ያስገደዷት ሁነቶች በቅጽበት የተከሰቱ ናቸው።እንደ አውሮፓውያኑ መጋቢት 2007 ላይ የ31 ዓመቱ ጣሊያናዊ በርካታ የወሲብ ቪዲዮዎችን በዋትስአፕ ለአምስት ሰዎች አጋራ።• 100 ሺህ ብር፤ ብልትን ለማወፈርየወሲብ ቪዲዮዎቹ ከተላከላቸው ሰዎች መካከል የቲዚአና የቀድሞ ፍቅረኛ ሰርጂዎች ዲ ፓሎ ይገኝበታል። ሰርጂዮ እና ቲዚያና በፍቅራቸው ዘመን ጥሩ ግንኙነት አልነበራቸውም።በዋትስአፕ የተላኩት ቪዲዮዎች ቲዚያና ማንነታቸው ካልታወቁ የተለያዩ ሰዎች ጋር ወሲብ ስትፈጽም ያሳያሉ።ቪድዮዎቹ በፍጥነት ተሰራጩቪዲዮዎቹ በፍጥነት ተሰራጩ። በተለያዩ ልቅ የወሲብ ድረ ገጾች ላይም ተጫኑ። ሰዎች ቪዲዮዎቹን ይመለከቱ፣ ይጋሩም ጀመር። ቲዚአና ግን ይህ እንዲሆን አልፈቀደችም ነበር።• 'የሴቶች ቫያግራ' በአፍሪካዊቷ ሃገርየቲዚአና የ15 ዓመት ጓደኛ ቴሬሳ ፔተሮሲኖ ''እጅግ ውብ እና ስሜቷ በቀላሉ የሚጎዳ ሴት ናት'' በማለት ትገልጻለች። ''ትክክለኛ ባልሆነ ሰዓት፣ ትክክል ካልሆኑ ሰዎች ጋር ነበረች'' ትላለች።ቲዚአና ''ቪዲዮ እየቀረጽክ ነው?'' ስትል ወሲብ እየፈጸሙ ሳሉ ካሜራ የያዘውን ሰው ትጠይቃለች። ከዚያም ''በጣም ጥሩ'' ትላለች።ይህ ንግግር ወሲብ እየፈጸመች በቪዲዮ መቀረጽ ""ያስደስታታል"" በሚል በርካቶችን አስማማ። ቪዲዮን ለመመልከት እና ለማጋራትም ምክንያት ሆናቸው።ሰዎች ቪዲዮዎቹን ከመመልከት እና ከማጋራትም አለፉ። የቲዚአና ምስል በካናቴራዎች ላይ ይታተ ጀመር። ስሟም ማፌዣ ሆነ።• የሥራ ቦታ ወሲባዊ ትንኮሳ የቱ ነው?""ወዳ እና ፈቅዳ የፈጸመችው ነው"" ተብሎ ስለታሰበ ቪዲዮዎቹን ማየትና ማጋራት በቲዚአና ላይ ሊያስከትል የሚችለውን ተጽዕኖ ማንም አላሰበም። ""ወዳ እና ፈቅዳ የፈጸመችው ነው"" የሚለው አስተሳሰብም ስህተት ነበር።ቲዚአና ቪድዮው ሲቀረጽ በአደንዛዥ ዕጽ ተጽዕኖ ስር ወድቃ ነበር። ቪዲዮዎቹን መቀረጽ የሚያስከትልባትን ጉዳት ማገናዘብ የማትችልበት ሁኔታ ውስጥ ነበረች። ''ከቲዚአና ጋር ስለ ቪዲዮቹ በዝርዝር አላወራንም።'' ስትል ጓደኛዋ ቴሬሳ ትናገራለች። ''በቪዲዮዎቹ ምክንያት ከፍተኛ ጭንቀት ውስጥ ገብታ ነበር'' ትላለች ቴሬሳ።ጉዳዩን ፍርድ ቤት ወሰደችውቲዚአና ቪዲዮዎቹን ለማስጠፋት ቆርጣ ተነስታ ጉዳዩን ወደ ፍርድ ቤት ወሰደችው። ቪዲዮዎቹ በተለያዩ ድረ ገጾች ላይ የተጫኑት ያለፍቃዴ ነው ስትል አቤቱታ አቀረበች። ነገሮች ግን ጉዳዩን እንዳሰበችው ቀላል ሆኖ አላገኘችውም።• ግብጽ 'የፒራሚድ የእርቃን ምሰል' ላይ ምርመራ ጀመረች ''የሆነ ደረጃ ላይ ስትደርስ የምትወጣው ነገር እንዳልሆነ ተረዳች። እኚህ ቪዲዮዎች እንደማይጠፉ እርግጠኛ ሆነች። ወደፊት ባለትዳር ስትሆን ባሏ እኚህን ቪዲዮዎች መመልከቱ አይቀርም። የልጆች እናት ስትሆንም ልጆቿ የእናታቸውን የወሲብ ቪዲዮ ማየታቸው አይቀርም'' በማለት ጓደኛዋ ቲዚአና የገባችበትን ጭንቀት ታስረዳለች።




አጭር የምስል መግለጫ

                    የቲዚአና እናት ማሪያ ቴሬሳ
                

ቲዚአና ካንቶን ሽሽትን መርጣ ከከተማ ርቃ ወደ ቤተሰቦቿ መኖሪያ መንደር አቅንታ ከእናቷ ጋር መኖር ጀመረች።የቲዚአና እናት ''ልጄ በጣም መልካም ሰው ነች'' ሲሉ ለቢቢሲ ተናግረዋል። ወላጅ እናት ጨምረውም፣ ቲዚአና ያለ አባት ማደጓን እና ይህም በህይወቷ ላይ አሉታዊ ተጽእኖ እንዳሳደረባት ይናገራሉ።ቲዚአና በደስታ ትኖር በነበረበት ጊዜ ሙዚቃ ማድመጥ እና ፒያኖ መጫወት ታዘወትር ነበር። ቪዲዮዎቹ የአደባባይ ሚስጥር ሲሆኑ ግን ይህን ሁሉ ማድረጓን አቆመች።• አር ኬሊ ሴቶችን አስክሮ በመድፈር ውንጀላ ቀረበበትለፍርድ ቤት ያቀረበችውን አቤቱታ ተከትሎ ቪዲዮዎቹ ከበርካታ ድረ ገጾች ላይ እንዲነሱ ቢደረግም፣ ፍርድ ቤቱ ለሂደት ማስፈጸሚያ በሚል 20 ሺህ ዩሮ እንድትከፍል ውሳኔ አስተላልፎ ነበር። በወቅቱ እየሆነ የነበረው ነገር ከአቅሟ በላይ የሆነ ይመስል ነበር።''እሷ የሞተች እለት የእኔ ህይወት የፍጻሜ ቀን ነበር""መስከረም ላይ የቲዚአና እናት በሥራ ገበታቸው ላይ ሳሉ የሰልክ ጥሪ ደረሳቸው።''የደወለችው የወንድሜ ሚስት ነበረች። በተረጋጋ ድምጽ ወደቤት እንድመጣ ጠየቀችኝ። ወደ መኖሪያ ቤቴ ስቃረብ የፖሊስ መኪኖች እና አምቡላንስ ስመለከት ወዲያው መጥፎ ነገር እንደከሰተ ተረዳሁ'' ይላሉ የልጃቸውን መሞት የተረዱበትን ቅጽበት ሲያስረዱ።''ጎረቤቶቼ ከመኪናው ውስጥ እንዳልወጣ አደረጉኝ። ትንፋሽ አጠረኝ። እራሴን ልስት ተቃረብኩ። ወደ ቤት ውስት ዘልቄ እንዳልገባ ስለከለከሉኝ ለመጨረሻ ጊዜ እንኳ ሳላያት ቀረሁ።'' የተዚአና ጓደኛ ቴሬሳ ''እሷ የሞተች እለት የእኔ ህይወት የፍጻሜ ቀን ነበር'' ትላለች ። 


Image copyright
Alamy


አጭር የምስል መግለጫ

                    ጣሊያናውያን በቲዚአና ሞት እጅጉን ተደናግጠው ነበር። የቲዚያና ቀብር በበርካታ መገናኛ ብዙሃን ሽፋን ተሰጥቶ ነበር።
                

''ሆነ ተብሎ ይህችን ምስኪን ልጅ ለማዋረድ የተቀነባበረ የወንጀል ተግባር ነው''ቲዚአና እነዚያን የወሲብ ቪዲዮዎች ሰዎች አንዲረሷቸው ስትል ራሷን ብታጠፋም፣ ይልቁንም በርካቶች ቪድዮዎቹን እንዲመለከቷቸው ምክንያት ሆነ።  እናቷ ሳይቀሩ ቪዲዮዎቹን ለመመልከት ተገደዱ።• ፈረንሳያውያን ልጆቻቸውን እንዳይመቱ የሚከለክል ህግ ወጣ''ቪዲዮዎቹን መመልከት ምን አይነት ስሜት ሊፈጥር እንደሚችል መገመት ከባድ አይሆንም። እውነታውን ማወቅ ስለፈለኩ ቪዲዮዎቹን በዝርዝር ተመለከትኳቸው።'' በማለት ቴሬሳ ትናገራለች።እናቷ እንደሚሉት ቲዚአና ቪዲዮዎቹን የተቀረጸችው በአደንዛዥ እጽ ተጽእኖ ስር ሳለች ነበር። ቪዲዮዎቹ በስፋት የተሰራጩትም በአጋጣሚ አልነበረም።''ሆነ ተብሎ ይህችን ምስኪን ልጅ ለማዋረድ የተቀነባበረ የወንጀል ተግባር ነው።'' እናትየው፣ የቲዚአና ፍቅረኛ የነበረው ዲ ፓሎ ምን እንደተፈጠረ በዝርዝር እንዲያስረዳቸው ይፈልጋሉ። 




አጭር የምስል መግለጫ

                    ቲዚአና እና ወላጅ እናቷ ቴሬሳ
                

ቪዲዮዎቹን ማን አሰራጫቸው?ቲዚአና ከሞተች ከሁለት ወራት በኋላ መርማሪዎች የቀድሞ ፍቅረኛዋን ለአስር ሰዓታት ምርመራ አድርገውበት ነበር። ለሞቷ ተጠያቂ ሰው ካለ በሚል ተጨማሪ ምርመራም አድረገዋል።  ቲዚአና ካንቶን ራሷን ካጠፋች በኋላ በጣሊያን የወሲብ ግንኙነት ስለሚያሳዩ ቪድዮዎች ያለው አመለካከት ተቀይሯል። በግዴለሽነት ይዘግቡ የነበሩ ጋዜጠኞች ሳይቀሩ ጥንቃቄ ማድረግ ጀምረዋል።የቲዚአና ቪዲዮዎች አሁንም ከኢንተርኔት ላይ አልወረዱም። የቲዚአና እናት ጣሊያን እና የአውሮፓ ህብረት ግላዊ የሆኑ ምስሎች ላይ ቁጥጥር እንዲያደርጉ ግፊት አደርጋለሁ ብለዋል።
",https://www.bbc.com/amharic/news-47399819
2,አሜሪካ የኦሳማ ቢን ላደን ልጅ ያለበትን ለጠቆመኝ 1 ሚሊዮን ዶላር እሰጣለሁ አለች,1 ማርች 2019,"



Image copyright
REWARDS FOR JUSTICE/STATE DEPARTMENT


አጭር የምስል መግለጫ

                    ሀምዛ ቢን ላደን ያለበትን ለጠቆመ ሰው አንድ ሚሊየን ዶላር ይሰጣል ተብሏል
                

አሜሪካ የኦሳማ ቢን ላደን ልጅ ያለበትን ለጠቆመኝ ወደ 1 ሚሊዮን ዶላር እሰጣለሁ አለች።የአሜሪካ የውጭ ጉዳይ መሥሪያ ቤት እንዳስታወቀው፣ እንደ አውሮፓውያኑ በ2011 ኦሳማ ቢን ላደን ከተገደለ በኋላ ልጁ ሃምዛ ቢን ላደን የአልቃይዳ ቁልፍ ሰው ሆኗል። በዚህ ዓመት የአባቱን ገዳዮች ለመበቀል በምስልና በድምጽ የተቀረጸ መልዕክት ለተከታዮቹ አስተላልፏል።• የቢንላደን የቀድሞ ጠባቂ በጀርመን መስከረም 11፣ 2001 አሜሪካ፣ ኒው ዮርክ ውስጥ የአውሮፕላን ግጭት በመፍጠር ወደ 3000 የሚጠጉ ሰዎች በመግደል ተጠያቂ የሆነው ቢን ላደን፣ ከአደጋው ከአስር ዓመት በኋላ በ2011 ፓኪስታን ውስጥ በአሜሪካ ልዩ ሃይል መገደሉ ይታወሳል።30 ዓመት እንደሚሆነው የሚነገርለት ልጁ ሃምዛ ቢን ላደን፣ ከሁለት ዓመት በፊት በአሜሪካ መንግስት ሽብርተኛ ተብሎ ተፈርጇል።• የጀማል ኻሾግጂን ግድያ ለመሸፈን 'ባለሙያዎች ተልከዋል' መረጃው እንደሚያትተው ቢን ላደን የተገደሉት ልጃቸው ሃምዛን እየሞሸሩ በነበረበት ወቅት ነው። ቢን ላደን ልጁ ሀምዛ እንዲተካው የመጀመሪያ ምርው ነበር። ሃምዛ በአፍጋኒስታንና በፓኪሰታን ድንበር አካባቢ ወይም ደግሞ ወደ ኢራን ተሻገሮ ሊሆን ይችላል ተብሏል።• አሜሪካ ፍልስጤምን አስጠነቀቀችየት ቦታ እንዳለ በትክክል ባይታወቅም ደቡብ ማዕከላዊ እስያ ውስጥ ይገኛል ተብሏል። ስለዚህም አሜሪካ ያለበትን ትክክለኛ ቦታ ለሚናገር ሰው 1 ሚሊዮን ዶላር እሰጣለሁ ብላለች።
",https://www.bbc.com/amharic/47412121
3,የምግብ ምርጫዎ ስለማንነትዎ ይናገራል?,1 ማርች 2019,"



Image copyright
Cyrus McCrimmon

ብዙ ጊዜ ከምግብ ጋር ተያይዞ የሚነሳው ነገር የቤተሰብ አባላት ስለ ምግብ ያላቸው አስተሳሰብ ነው። በዚሁ ዙሪያ በተሰራ አንድ ጥናት መሰረት አብዛኞቹ አሜሪካዊያን ቤተሰቦች ስለሚመገቡት ምግብ ጤናማነት አብዝተው ይጨነቃሉ።በሌሎች ሀገራት የሚኖሩ ቤተሰቦች ደግሞ ምግቡ ምንም ይሁን ምን ዋናው ነገር መጣፈጡ ነው ብለው ያስባሉ።እርስዎ ጥሩ ምሳ በላሁ የሚሉት ምን ሲመገቡ ነው?  ምናልባት አንዳንዶች አትክልት የበዛበት ነገር ሊመርጡ ይችላሉ፤ ሌሎች ደግሞ ሥጋ ነክ የሆኑ ምግቦችን ሊያስቀድሙ ይችላሉ፤ በርገር አልያም ፒዛ የሚሉም አይጠፉም።• እውን እንጀራ ሱስ ያስይዛል? የዘርፉ ባለሙያዎች እንደሚሉት የምግቡ አይነት ብቻ ሳይሆን ስለምግቡ የምናወራበት መንገድና ባህላችን ጥሩ ወይም መጥፎ ብለን ለመለየት ከፍተኛ አስተዋጽኦ አለው።ባለሙያዎቹ እንዲያውም ምግብና ስለምግብ የሚደረጉ ውይይቶች የአንድን ማህበረሰብ ባህል፣ ማንነትና ፖለቲካዊ አቋም እስከመግለጽ ይደርሳሉ ይላሉ።ተመራማሪዋ ማርታ ሲፍ ካረባይክ፣ ዴንማርክ ውስጥ ስላጋጠማት ነገር ስታወራ ተማሪዎች 'ሪይ' የተባለውን የዳቦ አይነት ለምሳ ይዘው እንዲመጡ ይመከራሉ ትላለች።• ቁርስ የቀኑ እጅግ አስፈላጊ ምግብ ነውን?ይህንን የማያደርጉ ከሆነ ግን ምግባቸው ጤናማ እንዳልሆነ በአስተማሪዎቻቸው ተነግሯቸው ለቤተሰቦቻቸው ማስጠነቀቂያ ይላካል ስትል ባህል በምግብ ላይ ያለውን ተጽእኖ ታስረዳለች።''ይህ የሆነው 'ሪይ' የተባለው የዳቦ አይነት የተለየ ጤናማ ንጥረ ነገር በውስጡ ስለያዘ ሳይሆን ባህልና ማንነትን ለመግለጽ ስለሚጠቀሙበት ነው።''


Image copyright
Getty Images

ሌላዋ ተመራማሪ ካትሊን ራይሊ ደግሞ በፈረንሳይ በነበራት ቆይታ አስገራሚ ነገር እንደታዘበች ትናገራለች።የአንድ ማህበረሰብ አባላት ምግባቸው የማይጣፍጥ አልያም መጥፎ እንደሆነ ከተነገራቸው፣ ሰዎቹ ራሳቸው መጥፎ እንደተባሉና ባህላቸውም እንደተሰደበ ይቆጥሩታል።እነዚህ ሰዎች በማህበረሰቡ ውስጥ ያላቸውን ከፍ ያለ ቦታ ከሌሎች ለመለየትና አስጠብቆ ለማስቀጠል ከሚጠቀሟቸው መንገዶች መካከል የሚበሉት የምግብ አይነት በዋነኛነት ይጠቀሳል።ምግቦቻችን ለዓለም ያለንን አመለካከት የሚቀርጹት እንዴት ነው? ማርታ ሲፍ ካረባይክ እንደምትለው ባለፉት አስር ዓመታት አሳማና የአሳማ ተዋጽኦዎችን አብዝቶ መጠቀም የዴንማርኮች መገለጫ እየሆነ መጥቷል።• አትክልት ብቻ ስለሚመገቡ ሰዎች ሊያውቋቸው የሚገቡ ነገሮችዴንማርክ ውስጥ በአንድ ወቅት ትምህርት ቤቶች የአሳማ ስጋን ከምግብ ዝርዝራቸው ውስጥ አስወጥተው ነበር። ይህ ደግሞ ከዓለም አቀፋዊነትና ስልጣኔ ጋር ተያይዞ እንደመጣ ይታሰባል።ጉዳዩ ያሳሰበው የአንድ ግዛት ምክር ቤት ትምህርት ቤቶች የአሳማ ስጋን በምግብ ዝርዝራቸው ውስጥ እንዲያካትቱ የሚያስገድድ ሕግ አውጥቶም ነበር።በሕጉ መሰረት ማንኛውም ተማሪ የየትኛውም ሃይማኖት ተከታይ ቢሆን የዴንማርክ መገለጫ የሆኑ ምግቦች የመመገብ ግዴታ አለበት። የአሳማ ስጋ ደግሞ ዋነኛው ምግባቸው ነው።


Image copyright
Getty Images

ስለዚህ ዴንማርካዊያን 'ሪይ' የተባለውን ዳቦ ሲመገቡ ስለጤናቸው በማሰብ ሲሆን የአሳማ ስጋን ሲበሉ ደግሞ ባህላቸውንና ማህበረሰባዊ እሴቶቻቸውን ከማስቀጠል አንጻር ነው።• ስለ አንጀታችን የማያውቋቸው ስድስት አስገራሚ እውነታዎች    ካትሊን ራይሊ እንደምትለው ድሮ ትልቅ ቦታ የሚሰጠው ምግብ ሳይሆን የተሻለ ሥራ ነበር። ዛሬ ዛሬ ግን ሰዎች የሚበሉትን ምግብ በማህበረሰቡ ውስጥ ያላቸውን ቦታ እንደማሳያ ይጠቀሙታል።
",https://www.bbc.com/amharic/news-47391380
4,እንግሊዝ ውስጥ ብልትንማወፈር 100 ሺህ ብር ያህል ያስወጣል,2 ኖቬምበር 2018,"




የ27 ዓመቱ አብዱል ሃሳን የብልት ማስረዘሚያ መድሃኒቶች ደንበኛ ነው።በዚህኛው ዙር ብልቱን ማስረዘም ያስፈለገው ለስምንት ዓመት አብራው የቆየችውን የፍቅር ጓደኛውን በምስራች መልክ ለማስደሰት ነው። ባለፈው ጊዜ ብልቱን የሚያስረዝም ፈሳሽ ተወግቶ ቤታቸውን 'በፍስሃ እንደሞላው' ይናገራል። «አንድ ጊዜ ደግሞ ባስረዝም አይጎዳኝ፤ እኔ እንጃ ብቻ ደስታ ይሰጠኛል።»ብልት ማወፈሪያ ፈሳሽ ሲሆን በሲሪንጅ ተደርጎ ስስ በሆነው የወንድ ልጅ መራቢያ አካል በኩል ይሰጣል፤ ኦፕራሲዮን የለ፤ ምን የለ፤ በሰዓታት ውስጥ በአነስተኛ ክሊኒክ ውስጥ ሊከናወን የሚችል ነው። • የዘር ከረጢት ካንሰር ከአባት ጅን ጋር የተያያዘ ነውቢሆንም. . . ይላሉ ባለሙያዎች፤ ቢሆንም መሰጠት ያለበት በሙያ ጥርሳቸውን በነቀሉ ስፔሻሊስቶች እንጂ እንዲሁ አይደለም። ይህንን ፈሳሽ አንድ ጊዜ ወደ ሰውነት ውስጥ ለማስገባት እንግሊዝ ውስጥ ያሉ ክሊኒኮች 3ሺህ ፓውንድ ይጠይቃሉ፤ ከ100 ሺህ ብር በላይ ማለት ነው። ፈሳሹ የወንድ ልጅ ብልትን በአንድ ወይም ሁለት ሴንቲሜትር ለማወፈር የሚያስችል ንጥረ ነገር አዝሏል፤ እንደሚሰደው መጠን ደግሞ እስከ 18 ወራት ድረስ ሊቆይ ይችላል።ችግሩ ወዲህ ነው። እኒህ ፈሳሽ ብልት ማስረዘሚያዎች ብዙ ቁጥጥር አይደረግባቸውም። ይህ ደግሞ መድሃኒቱ ከጥቅሙ ጉዳቱ እንዲያይል ያደርገዋል ይላሉ ባለሙያዎች።የእንግሊዝ የመራቢያ አካላት ስፔሻሊስት ማሕበር አባል የሆኑት አሲፍ ሙኒር «ሰዎች ይህን መድሃኒት ከመጠቀም ቢቆጠቡ ይሻላል» ይላሉ።«መድሃኒቱ ብልትን ከማርዘም ይልቅ ኋላ ላይ የሚያመጣው መዘዝ የከፋ ነው» ሲሉ ያስጠነቅቃሉ። 



ምንም የሚደበቅ ነገር የለም. . .አብዱል በራስ መተማመኑ ዝቅ ማለቱ መድሃኒቱን እንዲጠቀም እንዳስገደደው ይናገራል። ለመጀመሪያ ጊዜ መድሃኒቱ ወደሰውነቱ ሲገባ የራስ መተማመንን ይዞ እንደገባ ይናገራል፤ ኋላ ላይ መዘዝ እንዳይመጣበት ፍራቻ ቢጤ ወረር እንዳደረገው ባይክድም። «ልክ መድሃኒቱን ስወስድ በራስ መተማመን በውስጤ ሲሰራጭ ይሰማኛል፤ ምንም የሚደበቅ ነገር የለም።»እንግሊዝ የመድሃኒቱ ፈላጊ ዜጎቿ ቁጥር ከጊዜ ጊዜ እየጨመረ እንደመጣ ከሰባሰበችው ጥናት ማወቅ ችላለች። ከሦስት ዓመታት በፊት በወር ቢበዛ 10 ሰዎች ብቻ ናቸው የሚጠቀሙት፤ አሁን ግን ቁጥር ወደ 700 ገደማ ደርሷል። ባለሙያዎች እጅግ ያስጨነቀው ጉዳይ ሰዎች ራሳቸውን በራሳቸው መውጋት መጀመራቸው ነው። ሙኒር እንደሚሉት ሰዎች ቫዝሊንና ሌሎች መሰል ቅባቶችን በመጠቀም ራሳቸውን ይወጋሉ፤ ይህ ደግሞ መዘዙ የከፋ ነው። «እንዲህ ያደረጉ ተጠቃሚዎች ቁስለት ስለሚያጋጥማቸው ከቀናት በኋላ ወደ ህክምና ጣቢያዎች መምጣታቸው አይቀርም» ይላሉ ባለሙያው።«እንዲህ ዓይነት ነገር ሲያጋጥመን ብዙ ጊዜ የምናደርገው የብልትን ሽፋሽፍት ሙሉ በሙሉ አስወግዶ ከሌላ የሰውነት ክፍል በሚገኝ ቆዳ መተካት ነው።»ስቱዋርት ፕራይስ ይህን ህክምና ወደሚሰጡ ክሊኒኮች ሲያመራ ለመጀመሪያ ጊዜ ነው፤ የ36 ዓመቱ ጎልማሳ ወንዶች ሁሉ እኮ ተለቅ ያለ ብልት ቢኖራቸው ይመርጣሉ ይላል። • አዲሱ የማዋለጃ ቦርሳ የእናቶችን ህይወት እየታደገ ነው«እኔ መድሃኒቱን ባልጠቀመውም ግድ የለኝም፤ ነገር ግን የልብ ልብ እንዲሰጠኝ ነው ልሞክረው የወሰንከት። ትንሽ ተለቅ ቢልልኝ አልጠላም» ይላል።ስቱዋርት በይነ-መረብ ላይ ተተክሎ ፀጉር አሳዳጊ ምርቶችን በመቃኘት ላይ ሳለ ነበር ቀዶ ጥገና የማይጠይቀውን የመድሃኒቱን ጉድ ያነበበው።2015 ላይ የተደረገ አንድ ጥናት እንደሚያሳየው የወንድ ልጅ ብልት ለወሲብ ሲነሳሳ መካከለኛ ርዝመት 13 ሴንቲሜትር (5.1 ኢንች) ነው።ጥናቱ በዓለም ዙሪያ የተውጣጡ 15 ሺህ ወንዶችን አካቶ የተሠራ ነው። 




አጭር የምስል መግለጫ

                    የስቱዋርት ፍቅረኛ ካሪስ
                

ስቱዋርት 15 ሚሊ ሌትር ማስረዘሚያ ፈሳሽ ለመወሰድ ተዘጋጅቷል፤ ክሊኒኮችም ቢሆን ከዚህ በላይ ማስረዘሚያ እንዲወሰድ አይመክሩም።የስቱዋርት ፍቅረኛ ካሪስ ጭንቀት ቢጤ ወሯታል፤ እንደው የጓደኛዋ ብልት መጠን ከልክ እንዳያልፍ በማለት። ፈሳሹ ከመጠን በላይ ሆኖ ቢገኝ ወደ ክሊኒክ ተመልሶ ማስቀነስ ይቻላል፤ ያው ሌላ ወጪ ቢሆንም። • ልባችን ከእድሜያችን ቀድሞ ሊያረጅ እንደሚችል ያውቃሉ?  ምንም እንኳ ካሪስ በጭንቀት ብትዋጥም ሂደቱ ቀጠለ፤ ከአንድ ሰዓት ገደማ በኋላ ውጤት ለማየት የብልቱ ውፍረት መጠን መለካት ነበረበት።የስቱዋርት ብልት ውፍረት መጠን ከ12.5 ወደ 15 ሴንቲሜትር ደረሰ፤ ስቱዋርትም «ትልቅ የሆንኩ ያህል ተሰማኝ፤ ደስታም ወረረኝ» ሲል ተሰማ። ዶክተሮች የመድሃኒቱ ተጠቃሚዎች ከተወጉ በኋላ ቢያንስ ለአራት ሳምንታት ወሲብ እንዳያደርጉ ይመክራሉ፤ ውፍረቱ ከ10 ሴንቲሜትር ወደ 11 የደረሰለት አብዱል «ዋናው መጠኑ መተለቁ ነው እንጂ. . .» ይላል።«መቼም የጤና እውክ እንዲገጥም አትፈልግም» የሚለው አብዱል ከአፍታ ዝምታ በኋላ «በተለይ ደግሞ ከመራቢያ አካል ጋር በተያያዘ» ሲል ያክላል። 
",https://www.bbc.com/amharic/news-46068720
5,ከጄሰን ድሩሎ ጀርባ ያሉት ኢትዯጵያውያን ተወዛዋዦች,28 ፌብሩወሪ 2019,"



Image copyright
BOLEWOOD STUDIO


አጭር የምስል መግለጫ

                    የኢትዮጵያዊነት ቡድን አባላት
                

አሜሪካዊው ድምጻዊ ጄሰን ድሩሎ ከቻይናዊው አቀንቃኝ 'ላይ' እንዲሁም ከኮርያዊያኑ 'ኤንሲቲ 127' ጋር በጥምረት ያወጣው ዘፈን ባለፉት ስድስት ቀናት ብቻ ከስድስት ሚሊዮን በላይ ሰዎች ተመልክተውታል።""ሌትስ ሸት አፕ ኤንድ ዳንስ"" የሙዚቃው መጠሪያ ነው። ""እስኪ ሌላ ሌላውን ትተን፣ ዝም ብለን እንደንስ"" እንደማለት ነው።• በአማርኛ የሚያንጎራጉረው ፈረንሳያዊየሙዚቃው ቪድዮ ላይ በዳንስ ብቃቱ የገነነው ጄሰን ድሩሎ ሲወዛወዝ ይታያል። ጃፓናዊያኑ ኤንሲቲ 127ቶችም ይውረገረጋሉ።የበርካታ ኢትዮጵያዊያንን ቀልብ የሳቡት ግን በቪድዮው ላይ ያሉት ኢትዮጵያዊያን ተወዛዋዦች ናቸው።የሙዚቃ ቪድዮው ሲጀምር የፑል መጫወቻ ጠረጴዛ ላይ የሚደንስ ኢትዮጵያዊ ህጻን ይታያል። ከዚያም በስኬት ቦርድ የሚንቀሳቀሱ ወጣቶች።ጄሰን ድሩሎ በሙዚቃው እኩሌታ ላይ ""ኢትዮጵያውያን ሴቶች እስኪ ትከሻችሁን አሳዩኝ?"" በሚል መልክ ኢትዮጵያዊያን እንዲወዛወዙ የሚጠይቅ ስንኝ አለው።• ተፈራ ነጋሽ፡ ""በነገራችን ላይ ሙዚቃ አልተውኩም""ኢትዮጵያውያኑ ተወዛዋዦችም እስክስታውን ይወርዱታል።ለንደን፣ ሎስ አንጀለስ፣ ጃማይካ፣ እስያ. . . ሙዚቃው የተለያዩ የዓለም ክፍሎችን ውዝዋዜ ያሳያል። ""ኢትዮጵያዊነት""""ኢትዮጵያዊነት"" በወጣት ተወዛዋዦች የተመሰረተ የባህላዊ ውዝዋዜ ቡድን ነው። የቡድኑ አባላት ባህላዊ ውዝዋዜን ከዘመነኛ ዳንስ ጋር በማዋሀድ ይታወቃሉ።በርካታ የሙዚቃ ቪድዮዎች ላይ የሚወዛወዙት ወጣቶች፣ በጄሰን ድሩሎ የሙዚቃ ቪድዮ ላይም ተሳትፈዋል።ከዘጠኝ ዓመት በፊት ""ኢትዮጵያዊነት""ን የመሰረቱት ስድስት ወጣቶች ዛሬ ዓለም አቀፍ እውቅና ያለው ቪድዮ ላይ ችሎታቸውን ማሳየት ችለዋል።• የሙዚቃ ሕክምና በኢትዮጵያ  • የፕሮፌሰሩ ዳንስ ሕንዶችን አስደንቋልተወዛዋዦቹ 'ባላገሩ አይዶል' የተሰኘውን ውድድር በውዝዋዜ ዘርፍ ማሸነፋቸው ይታወሳል።ኢትዮጵያዊነቶች በጄሰን ድሩሎ የሙዚቃ ቪድዮ ላይ የተሳተፉት የቪድዮው አዘጋጆችን ጥሪ ተከትለው እንደሆነ ከቡድኑ አባላት አንዱ የሆነው ፍቅረማርያም በቀለ ይናገራል።ከተለያዩ የአፍሪካ ሀገሮች የተውጣጡ ዳንሰኞች ሥራቸውን የሚያሳይ ቪድዮ ለአዘጋጆቹ ካሳዩ በኋላ ""ኢትዮጵያዊነት"" ተመርጧል።""ልምምድ የምናደርግበት ቦታ መጥተው ቪድዮ ሲቀርጹን በጣም ወደውን ነበር። ይህን ቪድዮ ዓለም ነው የሚያየው። ድሮ የምንሰራው ቪድዮ ግን ሀገር ውስጥ የተገደበ ነበር። እኛ ከምንም በላይ የምንፈልገው ኢትዮጵያዊ ባህላችን ዓለም ላይ ከፍ እንዲል ነው።""ተወዛዋዦቹ ከዚህ ቀደም ከሠሩባቸው የሙዚቃ ቪድዮዎች የቤቲ ጂ፣ የፍቅረአዲስ ነቃጥበብና የዮሴፍ ገብሬን መጥቀስ ይቻላል።• ባህልን በኤሌክትሮኒክ ሙዚቃ የቀመመው ሮፍናን• ዳንስን በሁለተኛ ዲግሪ ኢትዮጵያዊነቶች በውዝዋዜ መላው ሀገሪቱን እንደሚወክሉ ለማሳየት የቡድናቸውን መጠሪያ መምረጣቸውን ፍቅረማሪያም ይናገራል።ፍቅረማሪያም የሙዚቃ ቪድዮው ኢትዮጵያን እንዲሁም ባህሏን እንደሚያስተዋውቅ ያስረዳል።""ውዝዋዜ ቋንቋ ነው"" የሚለው ፍቅረማሪያም ተወዛዋዦችን እንደ ባህል አምባሳደር ያያቸዋል። እንደ ጄሰን ድሩሎ ባሉ እውቅ ሙዚቀኞች ቪድዮ ክሊፕ ላይ መታየት የተወዛዋዦቹን እውቅና እንደሚያሳድገው ያምናል።የሙዚቃ ቪድዮው አዘጋጆች የቡድኑን ስድስት አባላትና ኬንያዊያን ተወዛዋዦችን ይዘው ወደ ሐረር ካቀኑ በኋላ ነበር ቪድዮው የተቀረጸው።ቪድዮውን ቀርጾ ለማጠናቀቅ አራት ቀን ወስዶባቸዋል። ቪድዮው ኢትዮጵያ ውስጥ ብዙም ያልታወቁ ባህሎችን ቀንጭቦም ቢሆን እንደሚያሳይ ተወዛዋዡ ያስረዳል።• ሙዚቃ ሳይሰሙ መወዛዋዝ ይችላሉ?ኢትዮጵያ ውስጥ ውዝዋዜ ከማጀቢያነት ባለፈ ራሱን እንደቻለ ጥበብ እንደማይታይ የሚናገረው ፍቅረማሪያም፤ ተወዛዋዦቹ ዓለም አቀፍ መድረክ ላይ መታየታቸው የተዛባውን አመለካካት በመጠኑም ቢሆን እንደሚቀርፈው ተስፋ ያደርጋል። 
",https://www.bbc.com/amharic/news-47398283
6,በሰሜን ጎንደር 17 ታራሚዎች እስር ቤት ቆፍረዉ አመለጡ,28 ፌብሩወሪ 2019,"





አጭር የምስል መግለጫ

                    የአማራ ክልል ካርታ
                

ትናንት የካቲት 20 ቀን 2011 ዓ. ም ዳባት ከተማ በሚገኝ እስር ቤት በተለያዩ ወንጀሎች ተጠርጥረው በእስር ላይ የነበሩ ታራሚዎች የእስር ቤቱን ግድግዳ በመቆፈር ማምለጣቸውን የሰሜን ጎንደር ፖሊስ መምሪያ ሃላፊ ምክትል ኮማንደር ደሴ ሙሉዬ ለቢቢሲ ተናገረዋል።እንደ ኮማንደሩ ገለጻ እስር ቤቱ ስላረጀ በቀላሉ የሚሰበርና የሚቆፈር በመሆኑ ታራሚዎቹ ሰብረው መውጣት ችለዋል።• ""መንግሥት የጎንደርን ሕዝብ ትጥቅ ሊያስፈታ ነው የሚባለው ከእውነት የራቀ ነው""ካመለጡት እስረኞች መካከል ሁለቱ በግድያ የተጠረጠሩና ጉዳያቸው በምርመራ ሂደት ላይ ያነበረ መሆኑን ምክትል ኮማንደሩ ገልጸዋል። ሌሎቹ አስራ አምስት እስረኞች ግን በሌሎች ወንጀሎች የተጠረጠሩ ናቸው።እስር ቤቱ ውስጥ በአጠቃላይ 25 እስረኞች የነበሩ ቢሆንም ሌሎቹ ስምንት ሰዎች እንዳላመለጡ ያብራሩት ምክትል ኮማንደር ደሴ፤ ""ስምንቱ ሰዎች የማምለጥ እድል ቢኖራቸውም ሕግን በማክበር በእስር ቤቱ ቆይተዋል"" ብለዋል።• ""አሁንም የታገቱ ሰዎች አሉ"" ብ/ጀኔራል አሳምነዉ ፅጌምክትል ኮማንደር ደሴ ""እስረኞቹ ከተለያዩ ቀበሌዎች የመጡ በመሆናቸው በአንድ ላይ የመሆን እድል የለም። የተባበሩት ከእስር ማምለጥን ግብ አድርገው ነው"" ሲሉ አስረድተዋል።በግድያ ከተጠረጠሩት ውጪ ሌሎቹ አርሶ አደሮች እንደሆኑ ጨምረው ተናግረዋል። ታራሚዎቹ በቁጥጥር ስር በዋሉበት ወቅት ባስመዘገቡት አድራሻ መሰረት ወደ መኖሪያ አካባቢያቸው በመሄድ እንደሚያዙ ተናግረዋል። በወቅቱ ተረኛ የነበሩ የፖሊስ አባላትም ሃላፊነትን ባለመወጣት እንደሚጠየቁም አክለዋል። እስረኞቹ እንዲያመልጡ ከውጭ እርዳታ ስለመደረጉ የተጠየቁት ምክትል ኮማንደር ደሴ፤ ""እስር ቤቱ የተቆፈረው ከውስጥ ነው። ምንም አይነት የውጪ እርዳታ አልተጨመረበትም"" ብለዋል።• በማዕከላዊ ጎንደር ዞን በተፈጠረ ግጭት በሰውና በንብረት ላይ ጉዳት ደረሰያላመለጡት ስምንት ታራሚዎች ነገሩን ባሉት መሰረት፤ ያመለጡትን እስረኞች ያስተባበረው በዳባት ከተማ በወንጀል ተጠርጥሮ የታሰረ ወጣት ነው።በእስረኛው ሃሳብ አመንጪነት ያረጀውን ግድግዳ በመስበርና ትንንሽ የዲንጋይ ካቦችን በመናድ ሊያመልጡ መቻላቸውን ምክትል ኮማንደር ደሴ ገልጸዋል።
",https://www.bbc.com/amharic/47398282
7,የ5 ሚሊዮን ብር እራት ከጠቅላይ ሚኒስትር ዐብይ ጋር,28 ፌብሩወሪ 2019,"



Image copyright
@PMEthiopia

በቅርቡ ይፋ የተደረገውን የአዲስ አበባ ወንዞችና ዳርቻዎቻቸውን የማልማት ሥራን እውን ለማድረግ በጠቅላይ ሚኒስትሩ ጽህፈት ቤት አማካይነት በነፍስ ወከፍ አምስት ሚሊዮን ብር ተከፍሎ የሚታደሙበት የእራት ድግስ ተዘጋጅቷል።'ገበታ ለሸገር' በሚል ስያሜ የተዘጋጀው የእራት ዝግጅት ላይ ጠቅላይ ሚኒስትር ዐብይ አህመድ የሚታደሙበት ሲሆን አምስት ሚሊዮን ብር ከፍለው የዝግጅቱ ተሳታፊ ለሚሆኑ ሰዎች የተለያዩ መታሰቢያ ተዘጋጅቷል።• የማትተነፍሰው ከተማ: አዲስ አበባ• ፓሪስን፣ ኒዮርክን፣ ዱባይን ... ወደ አዲስ አበባ ይህ የልማት ሥራ ሲጠናቀቅ በተለያዩ የአዲስ አበባ የወንዝ ዳርቻዎች ላይ የእራት ዝግጅቱ ታዳሚዎቹ ስም በተናጠል ተጽፎ የሚቀመጥ ሲሆን ከጠቅላይ ሚኒስትር ዐብይ አህመድ ጋርም የአንድ ለአንድ ፎቶ የመነሳት እድልን ያገኛሉ ተብሏል።ይህም ፎቶግራፍ የአዲስ አበባን ገጽታ የቀየሩ ግለሰቦች በሚል ተሰባስቦ በአንድ ጥራዝ ላይ እንዲቀርብ ይደረጋል ተብሏል።የጠቅላይ ሚኒስትሩ ጽህፈት ቤት ዛሬ ባቀረበው የግብዣ ጥሪም የንግድ ተቋማት ባለቤቶችና አመራሮች እንዲሁም የዓለም አቀፍና የዲፕሎማቲክ ማህበረሰብ አባላት በዚሁ የእራት ዝግጅት ላይ እንዲታደሙ ጋብዟል።በቫርኔሮ ኩባንያ የሚከናወነው የአዲስ አበባን ገጽታ በከፍተኛ ደረጃ ይለውጣል ተብሎ የታሰበው ፕሮጀክት በ29 ቢሊየን ብር ወጪ የሚከናወን ሲሆን በሦስት ዓመታት ውስጥ እንደሚጠናቀቅ ተነግሮለታል።• በሃገሪቱ የተከሰቱት ቀውሶችና አዲስ አበባሥራው የአዲስ አበባ ከተማን ለሁለት ከፍለው የሚያልፉ ወንዞችን መሰረት ያደረገ ሲሆን ከእንጦጦ ተራራ እስከ አቃቂ ወንዝ ያለውን 56 ኪሎ ሜትር እርቀት የሚሸፍን ነው።የአዲስ አበባ ወንዞችና ዳርቻዎች ልማት ሥራ ሲጠናቀቅ 4 ሺህ ሄክታር መሬት እንደሚለማ የተነገረ ሲሆን፤ በውስጡም አስፈላጊው ነገር የተሟላላቸው የመዝናኛ፣ የመጓጓዣ፣ የንግድ ማዕከላትና አረንጓዴ ስፍራዎች ይኖሩታል ተብሏል። 
",https://www.bbc.com/amharic/47399820
8,የዩኒቨርሲቲ ተማሪዎች ንቅናቄ ትናንት እና ዛሬ,1 ማርች 2019,"





አጭር የምስል መግለጫ

                    ዶ/ር ገብሩ ታረቀ፣ ፕሮፌሰር መረራ ጉዲና እና ዶ/ር የራስወርቅ አድማሴ
                

ባለፉት ዓመታት በኢትዮጵያ ውስጥ በሚገኙ ዩኒቨርሲቲዎች ውስጥ የተቃውሞ ፖለቲካና እንቅስቃሴ በስፋት ተስተውሏል። የዩኒቨርሲቲ ተማሪዎች በተለይም ብሔራቸው በሚመለከቱ ጉዳዮች ድምፃቸውን አሰምተዋል፣ በብሔር እርስ በርስ ተጋጭተዋል፤ በብሔር ተኮር ጥቃትም ሕይወታቸውን እስከማጣት ደርሰዋል።ዘንድሮም ተማሪዎች ከክልላቸው ውጪ ወደሚገኙ ዩኒቨርሲቲዎች አንሄድም ብለው እንደነበርም አይረሳም። መጻሕፍትን ከሚሸከሙ እጆች ይልቅ በትር በዝቷል። እስክርቢቶን ለመጻፍያ ሳይሆን ሌላ ተማሪን ለመውጋት አገልግሎት ላይ ውሏል። ሲጠቃለል 'ዱላና ድንጋይ የትምህርት መሣሪያ ሆኑ' እየተባለ ነገሩ በምፀት ተነግሯል።• ዩኒቨርሲቲ ብሎ ለመጥራት የሚያስቸግሩ ""ዩኒቨርሲቲዎች""ወላጅ ልጆቹን በኩራት ሳይሆን በሥጋት ወደ ዩኒቨርሲቲ የላከበት ጊዜ ላይ እንገኛለን። ሥጋቱ አይሎባቸው ልጆቻቸውን በመጨረሻው ሰዓት ከትምህርት ገበታ ያስቀሩም ጥቂት እንደማይሆኑ መገመት ይቻላል።""ዩኒቨርሲቲ ምኑን ዩኒቨርሲቲ ሆነ?""በ1960ዎቹ የኢትዮጵያ ተማሪዎች ንቅናቄ ተሳታፊ የነበሩት ዶ/ር የራስ ወርቅ አድማሴ በአዲስ አበባ ዩኒቨርሲቲ ለ36 ዓመታት በማስተማራቸውም የተማሪዎች ፖለቲካዊ ጥያቄንም ሆነ እሱን ተከትሎ የሚነሱ እንቅስቃሴዎችን ለመረዳት ቅርብ ናቸው።ከሳቸው ጊዜ የ 'መሬት ላራሹ' የተማሪዎች ንቅናቄ አንፃር የቅርብ ዓመታቱም ኾነ የዛሬዎቹ የተማሪዎች ፖለቲካዊ ጥያቄና እንቅስቃሴዎች በብዙ መልኩ የተለዩ ናቸው ይላሉ።ያኔ ተማሪው የሚያምፀው በሥርዓቱ፤ የሚቃወመውም ሥርዓቱን ነበር የሚሉት ዶ/ር የራስ ወርቅ በአንድ ዓላማ በአንድ ላይ መቆም የሳቸው ጊዜ የተማሪዎች ንቅናቄ መገለጫ እንደነበር ያስታውሳሉ።• ከ300 በላይ የሚዛን ቴፒ ተማሪዎች ታመው እንደነበር ተሰማያሁኑ ግን  ""ተማሪው በብሔር ተከፋፍሎ አንዳንድ ጊዜ ደግሞ  ክፍፍሉ ከብሔርም ወርዶ ጎጥም ይደርሳል። ሃይማኖትም ሁሉ ይኖራል"" በማለት ያነፃፅራሉ። ባለፉት ዐሥርና እንደዚያ ዓመታት በዛሬዎቹ የዩኒቨርሲቲ ተማሪዎች ጥያቄዎች ምክንያት የዩኒቨርሲቲ ቅጥሮች ውስጥ በሚገኙ ንብረቶች ላይ ውድመት ደርሷል።እሳቸውና የሳቸው ጊዜ ተማሪዎች ደጅ ከፖሊስ ጋር ይጋጩ እንጂ የዩኒቨርሲቲ ቅጥር ላይ ጉዳት አያደርሱም ነበር። ዩኒቨርሲቲዎችን መደብደብ በጭራሽ የሚታሰብ ነገር እንዳልነበር የሚናገሩት ዶ/ር የራስ ወርቅ  ""ይልቅ ዩኒቨርሲቲው የንቅናቄው ካምፕና ምሽግ ነበር"" ይላሉ።ተማሪ በተማሪ የተደበደበበትና የተሳደደበትን የቅርብ ጊዜውን የቡሌ ሆራ ዩኒቨርሲቲ ተማሪዎች ግጭት በምሳሌነት በማንሳት የአሁን የዩኒቨርሲቲ ተማሪዎች የፖለቲካ ጥያቄ ""ፀባዩም፣ ዓላማውም እንደገናም የትግል መሣሪያዎቹም ከኛ የተለዩ ናቸው"" ይላሉ።ቤተ መጻሕፍት ተቀምጦ የሚያነብ ተማሪ ከኋላዬ ተመታሁ ብሎ የሚሰጋ ከሆነ፣ በተማሪዎች መኝታ እርስ በርስ ተፈራርተው እንቅልፍ አጥተው የሚያድሩ ከሆነ፣ ሴት ተማሪዎች እንደፈራለን እያሉ የሚሰጉ ከሆነ ""ዩኒቨርሲቲ ምኑን ዩኒቨርሲቲ ሆነ?""ይላሉ ዶ/ር የራስወርቅ።• የዩኒቨርሲቲ ተማሪዎች የፖለቲካ ጥያቄ እንዴት ይመለስ?ዩኒቨርሲቲ የሚለው ቃል ""ዩኒቨርሳል"" (ትልቁ ዓለም) ከሚለው ቃል የመጣ፣ የአስተሳሰብ አድማስን የሚያጎለብት፣ ነገሮችን አስፍቶ የሚመለከት ቢሆንም ዛሬ ግን እንደ ብሔርና ሃይማኖት ያሉ ልዩነቶች አይለው የአገሪቱ የዩኒቨርሲቲዎች ነባራዊ እውነታ ከዚህ በተቃራኒው መሆኑ አለመታደል እንደሆነ ይናገራሉ።ከ""ዩኒቨርሳሊስት"" ይልቅ ብሔር ብሔር በመባሉ ግን ተማሪው ላይ አይፈርዱም። ምክንያቱ ደግሞ ተማሪው የዛሬው የአገሪቱ ፖለቲካዊ ሥርዓት ነፀብራቅ ነው ብለው ማመናቸው ነው።እሳቸውና የሳቸው ዘመን ተማሪዎች አተያይና የተማሪዎች ንቅናቄም ከጊዜው ዓለም አቀፋዊ ሁኔታ አንፃር የተቃኘ ነበር። ""ምናልባት  በዚያ ጊዜ ስለዓለም አቀፋዊነት፣ ስለ ሆቺ ሚንና ቼጉቬራ ስናወራ የነበርነው እኛም የዚህ ጊዜ ዩኒቨርሲቲ ተማሪዎች ብንሆን ከዛሬው ተማሪ የምንለይ አንሆንም ነበር"" ይላሉ።የተማሪ ጥያቄ ማንሳትም ሆነ ቁጭቱን መግለፅ የሚወገዝ ሳይሆን የሚመሰገን ነው የሚሉት ዶ/ር የራስወርቅ የአሁኑ የዩኒቨርሲቲ ተማሪዎች ጥያቄ አቀራረብና የእንቅስቃሴው ኢላማ ግን መስመር የሳተ በመሆኑ ሊቀየር ይገባል ባይ ናቸው።""የያኔና የአሁኑን የዩኒቨርሲቲ ተማሪ ማነፃፀር በጣም ይከብዳል""ከዩኒቨርሲቲ ተማሪዎች ብዛት፣ ከአገራዊና ዓለም አቀፋዊ ሁኔታዎች መለዋወጥ አንጻር ሁለቱን የተማሪ ትውልድ ማወዳደር እጅጉን ከባድ እንደሆነ የሚናገሩት ደግሞ በኢትዮጵያ የተማሪዎች ንቅናቄ ተሳታፊ የነበሩትና ስለ ኢትዮጵያ አብዮት መጽሐፍ የጻፉት ፕሮፌሰር ገብሩ ታረቀ ናቸው።ለእነሱ በቀላሉ መቀራረብና መግባባት ብሎም በአንድ ርዕዮተ ዓለም መሰባሰብ ቀላል ነበር። ተማሪው የሚከተለው ማርክሲዝም ሌኒንዝምን እንደነበርም ፕሮፌሰር ገብሩ ያስታውሳሉ።• ""ለሴት ምሁራን የተከለከለ ኃላፊነት?""""ዋናው ዓላማችን በአፋጣኝ የኢትዮጵያን ዕድገት ማየት፣ ገበሬውና ዝቅተኛ የኑሮ ደረጃ ላይ የነበረው ሰፊው ሕዝብ ከዕድገቱ ተጠቃሚ እንዲሆን ነበር የተሰባሰብነው፣ የታገልነው፣ የቆሰልነውና የሞትነውም"" ይላሉ።እንደ እሳቸው እምነት የብሔር ፌደራሊዝሙ ተማሪው ላይ ትልቅ ተፅእኖ አሳድሯል። በዚህም በሳቸው ጊዜ አሰባሳቢና አዋሃጅ የነበሩ ትምህርት ቤቶች ዛሬ ግን ከፍተኛ ልዩነት የሚንፀባረቅባቸው ሆነዋል።ባለፉት ዓመታት ኢህአዴግ ትምህርት ቤቶች ላይ የሠራው የፖለቲካ ሥራ (በተለይም ተማሪዎችን አባል ማድረግ) ያሳደረውን ተፅእኖም ይጠቅሳሉ።አብዛኞቹ የዩኒቨርሲቲ መምህራንም በዕድሜም ሆነ በብቃት ለእነሱ ዘመን ምሁራን ሳይሆን ለተማሪዎቻቸው የቀረቡ መሆንን ዶ/ር የራስወርቅና ፐሮፌሰር ገብሩ እንደ አንድ ችግር ጠቅሰዋል።ፖለቲከኞችና ፅንፈኛ ብሔርተኞች ዩኒቨርሲቲዎችን የራሳቸው የጨዋታ ሜዳ ማድረጋቸውም ለፕሮፌሰር ገብሩ ከፍተኛ ችግር ነው።• የከፍተኛ ትምህርት ተቋማት ተማሪዎችና ወላጆቻቸው ስጋት የትምህርት ዝቅጠት እና የሥነ ሥርዓት ጉድለትም ሌላው እንደ ችግር ያነሱት ጉዳይ ነው።ከጠቀሷቸው ምክንያቶች በመነሳት የሳቸውን የዩኒቨርሲቲ ተማሪዎች ንቅናቄ ከዚህኛው ጊዜ የዩኒቨርሲቲ ተማሪዎች እንቅስቃሴ ልዩነቱ የሰማይና የምድር ያህል ነው በማለት ይደመድማሉ።እንደ ዶ/ር የራስወርቅ ሁሉ ፕሮፌሰር ገብሩም ለዛሬው ሁኔታና ምስቅልቅል እሳቸው 'የተበደሉ' በሚሏቸው የአሁኑ ጊዜ ዩኒቨርሲቲ ተማሪዎች ላይ አይፈርዱም።""ፖለቲካው ንግድ አልሆነም ነበር""የ60ዎቹ ትውልድ ከአሁኑ በሁለት መሠረታዊ ነገሮች እንደሚለይ ይናገራሉ፣ ፕሮፌሰር መረራ ጉዲናም።የመጀመሪያው በሳቸው ጊዜ የነበረው የጋራ አጀንዳና የአንድነት ጉዞ ቀርቶ ጭራሹኑም ተማሪዎችን የሚያስማማ ነገር መጥፋቱ ነው።""መሬት ላራሹና የብሔር እኩልነት የሁሉም አጀንዳ ነበር። ያኔ የብሔር ጥያቄ በሁሉም ዘንድ ተቀባይነት ነበረውም"" በማለት ያስታውሳሉ።ሁለተኛውና ዋናው ልዩነት የሚሉት በሳቸው ጊዜ የዩኒቨርሲቲ ተማሪው ወደ ድርጅቶች ይሄድ የነበረው ለትግል እንጂ የሆነ ዓይነት ጥቅም ለማግኘት ያልነበር መሆኑን ነው። ""ፖለቲካ እንደዛሬው ወደ ንግድነት አልተቀየረም ነበር ። ከመንግሥትም ሆነ ከማንም ለሚገኝ ትርፍ ሳይሆን ለዓላማ ነበር።""በዩኒቨርሲቲዎች ብቻም ሳይሆን በመላ አገሪቱ ፖለቲካን ወደ ንግድ መለወጡ የኢህአዴግ ትልቁ ጥፋት እንደሆነም ይደመድማሉ ፕሮፌሰር መረራ።• የሃምዛ ሃሚድ ገመድ አልባ የኤሌክትሪክ ማስተላለፊያ የተወሰኑ መመሳሰሎች ሊኖሩ እንደሚችሉ የሚናገሩት ፕሮፌሰር መረራ ""ይነስም ይብዛ ይሄኛውም ተማሪ የራሱ አጀንዳ ይኖረዋል"" ይላሉ።እሳቸው እንደሚያስታውሱት የብሔር ጥያቄ በዚያ ጊዜም ተነስቷል። ኢትዮጵያዊ ማን ነው? የሚሉ ዓይነት ጥያቄዎችም መነሳት ጀምረው ነበር። ታዲያ የዛሬው ልዩ ነገር ምንድን ነው?""መከፋፈሉ ያኔ የጀመረ ቢሆንም ዛሬ ብዙ የቻይና ግንቦች በዝተዋል"" የሚሉት ፕሮፌሰር መረራ የዛሬውና የሳቸው ጊዜ የብሔር ጥያቄ አረዳድም በጣም መለያየቱን ያስረዳሉ።""ያኔ የተማሪን ልብ የሚስበው ሶሻሊዝም ነበር። ዛሬ ደግሞ የተማሪው ልብ ብሔር ላይ ነው""አፄ ኃይለ ሥላሴ ከሥልጣን ወርደው፣ አብዮቱም አልፎ፣ የተማሪዎች ንቅናቄ ቦታውን በልዩነት ላይ ለተመሠረቱ ድርጅቶች መልቀቀ ሲጀምር የተፈጠረው ነገር ዛሬ ላይ አድርሶናል፤ በዚህም ልዩነቶች እየሰፉ ግጭቶችም እየበዙ መጥተዋል ሲሉ ይደመድማሉ።
",https://www.bbc.com/amharic/47250955
9,የጉግል አጠቃቀምዎን የሚቀይሩ ሰባት እውነታዎች,1 ማርች 2019,"



Image copyright
Getty Images

በቀን ውስጥ ጉግልን ምን ያህል ጊዜ ይጠቀማሉ?ምንም እንኳ ጉግልን አዘውትረው የሚጠቀሙ ቢሆኑም የመፈለጊያ ሳጥኑ ውስጥ የማናውቃቸው ሚስጥራዊ መገልገያዎች አሉት።ከእነዚህም መካከል ላታውቋቸው ትችላላችሁ ያልናቸውን ነጥቦች እንደሚከተለው አሰቀምጠናቸዋል፤ ይሞክሯቸው።1.የዕድል ጨዋታሎተሪ መጫዎት ወይም ደግሞ ድንገቴ ውሳኔዎችን መወሰን ያስደስተዎታል? ለዚህ ፍላጎትዎ ጉግል ምላሽ አለው።በተለይ የቁጥር ዕጣ ለማውጣት ""random number generator"" ብለው ይጻፉና ቁጥሮችን የት ማስቀመጥ እንዳለብዎ ይመለከታሉ። ""Generate"" የሚለው ላይ ከተጫኑ የቁጥር ሥርዓቱ የሚፈልጉትን ያህል ድንገቴ ቁጥሮችን ያወጣል።• የሲሊከን ቫሊ ልጆች ትልቁን ኢትዮጵያዊ የመረጃ ቋት የመፍጠር ህልምን ሰንቀዋልልብ አንጠልጣይ በሆነ መልኩ አዝናኝ ማድረግ ከፈለጉ ደግሞ ""spinner"" ብለዉ ይጻፉና በቀኝ በኩል የሚታየውን ""Number""ን ይምረጡ። ከዚያ እስከ 20 ቁጥሮችን የሚያስቀምጡበት ቦታ ይመጣል። ""Spin""ን ተጭነው ውጤቱን ይመልከቱ። ጉግል የዕድለኛ ቁጥሮችን ያወጣልዎታል።በመቀጠል ""Face or cross"" ብለው ጽፈው ይመልከቱ፤ ጉግል ያሉትን ዕድሎች ለማሳየት ሳንቲሞች ሲወረውር ይመለከታሉ።2.ከባድ የሂሳብ ስሌቶችን መፍታትየመፈለጊያ ሳጥኑ ላይ ""calculator"" ብለው ከጻፉ መሰረታዊውን ካልኩሌተር ሊያገኙ ይችላሉ። ነገር ግን መስራት የሚፈልጉት የተወሳሰበ የሂሳብ ስሌት ከሆነ ትክክለኛ ቀመሩን (formula) በትክክል ያስቀምጡ።ውጤቱን ማምጣት የጉግል ፋንታ ይሆናል ማለት ነዉ። ለምሳሌ የሚከተለውን ስሌት ብናስቀምጥ ወዲያውኑ እንዴት ግራፍ ስሎ ሊያሰቀምጥ እንደሚችል እናያለን። cos (12x) + sin (8x)


Image copyright
Google

3.መለኪያዎችንና የመገበያያ ገንዘቦችን ለመቀየር""Conversion of measures"" ብለው ይጻፉ። ከዚያ በኋላ መቀየር የሚፈልጉትን ርቀት፣ ስፋት፣ የሙቀት መጠን፣ ይዘት እና የተለያዩ መጠኖችን የሚያወዳደሩበትን ካልኩሌተር ያገኛሉ።• ስለጉግል የማያውቋቸው 10 እውነታዎች""Currency converter"" ብለው ከጻፉ ደግሞ የተለያዩ ሀገራትን የመገበያያ ገንዘብ ንጽጽር በቀላሉ ማወደደር ይችላሉ።4.በዘፈኖች ምት መካከል ምልክት ለማስቀመጥሙዚቀኛ ከሆኑ ይህ መተግበሪያ የሜሎዲ ጊዜን ለመለየት እጅግ ጠቃሚ ነው።""Metronome"" ብለው ይጻፉና የሚመጣውን ምልክት በማየት እያዳመጡ ምቶችን በየደቂቃዉ እንዴት መጨመርና መቀነስ እንደሚቻል መማር ይችላሉ።5.የሚመችዎትን የሙዚቃና ዘፋኝ ለማግኘትየአንድን ሙዚቀኛ ስምና የአንድ ዘፈኑን ርዕስ ይጻፉ። ውጤት ማሳያ ሳጥኑ ላይ ""Other versions of this song"" የሚል ምርጫ ያግኛሉ። • 'ጉግል ያርጉት' ዓለምን የቀየረው የሁለቱ ተማሪዎች ፕሮጀክት!እዚሁ ላይ ሲጫኑ ታደያ ይህን ዘፈን የዘፈኑትን አርቲስቶች ዝርዝር የሚያሳይ የዩቲብ ዝርዝር ያገኛሉ። የሚመችዎትን ሙዚቃና ዘፋኝ በቀላሉ በዚህ መልኩ ማግኘት ይችላሉ። ለምሳሌ ይህን ይጻፉና ይሞክሩ ""John Lennon Imagine""


Image copyright
Google

6.እረፍት ለመውሰድብስጭት ወይም ጭንቀት ተሰምቶዎታል? እንግዲያውንስ ""breathing excercise"" ብለው ጉግል ላይ ይጻፉ ለተወሰኑ ደቂቃዎች የሚያዝናናዎት እና ቀለል ያለ ስሜት እንዲሰማዎ የሚያደርግ ሰማያዊ ሳጥን ይመጣልዎታል።• አይሸወዱ፡ እውነቱን ከሐሰት ይለዩ7.በቪዲዮ ጨዋታዎች ለመዝናናትቀላል የቪዲዮ ጨዋታዎችን መጫዎት የሚፈልጉ ከሆነ ""Google Pacman"" ብለው ጉግል ላይ ይጻፉ።ምርጫዎ ሌላ ጨዋታ ከሆነ ደግሞ ""Atari Breakout"" ብለዉ ይፈልጉ። በተጨማሪም ""Snake"" ብለዉ ከጻፉ በዝነኛውን ""Snake"" ጨዋታ መዝናናት ይችላሉ።
",https://www.bbc.com/amharic/news-47382344
10,ኮሎኔል ሪጃል ዑመር፡ 'ወጣት መሳዩ' የ108 ዓመት የእድሜ ባለፀጋ?,28 ፌብሩወሪ 2019,"




ሲያዩዋቸው የ40 ዓመት ጎልማሳ ነው የሚመስሉት፤ የፈረጠመ ሰውነት ነው ያላቸው፤ እሳቸው ግን 108ኛ ዓመቴን ደፍኛለሁ ይላሉ።አቋማቸው ከዕድሜያቸው ጋር አልስተካከል ያላቸው ግን ብዙዎች ናቸው። ቢቢሲ ከእኝህ የዕድሜ ባለጸጋ ነኝ ከሚሉት ኮሎኔል ሪጃል ኡመር ጋር ቆይታ አድርጓል።• ""ፊደል መቁጠር የጀመርኩት በ60 ዓመቴ ነው"" ቢቢሲ፡ ፎቶግራፍዎን አይቼ 'አንቱ' ለማለት ተቸገርኩ'ኮ?ኮሎኔል ሪጃል፡  እንዴ በቅርብ የወደድኳት አንድ ጓደኛዬ አለች። ከዚያ ደግሞ የልጅ ልጅ ልጄ (አራተኛ የልጀ ልጄ) 'አንተ ሪጃል!' ብላ ነው እንጂ የምትጠራኝ፤ 'አንቱ' ያለኝ ሰው እስካሁን የለም።ቢቢሲ፡ በቅርብ የወደድኳት ልጅ ነው ያሉኝ?ኮሎኔል ሪጃል፡  አለች። አዎ!ቢቢሲ፡ አሁን ወደድኳት ያሉኝ ሴት ዕድሜዋ ስንት ነው?ኮሎኔል ሪጃል፡ ስንት ዓመትሽ ነው አንቺ? ዕድሜሽ ስንት ነው? (ጠየቁዋት) እዚህ አጠገቤ ነው ያለችው... 35 ዓመቷ ነው። ቢቢሲ፡ ምኗን ነው የወደዱት? ኮሎኔል ሪጃል፡  አቋሟ ደስ ይላል!.. እዚህ አጠገቤ ነው ያለችው ታናግርህ።[ኮለኔል ስልኩን አሳልፈው ፍቅረኛዬ ለሚሏት ፀሐይ አቀበሉ። ሠላምታ ተለዋወጥን ጥያቄያችንንም ለእሳቸው አስከተልን።]• ተዋናይቷ በ54 ዓመቷ ሴት ልጅ ተገላገለችቢቢሲ፡ ወድጃታለሁ ፍቅር ላይ ነን ይላሉ ኮለኔል?ወ/ሮ ፀሐይ፡ አዎ! እኔም ወድድድ...... አድርጌዋለሁ።ቢቢሲ፡ ምናቸውን ወደድሽ? ዕድሜው ገፋ ያለ ሰው ብዙም ....።ወ/ሮ ፀሐይ፡  እኔ ደግሞ ጠና ያለ ሰው በጣም ነው የምወደው።ቢቢሲ፡ አሁን ያንቺዕድሜ በእርሳቸው ዕድሜ ሲሰላ ሦስት እጥፍ ማለት እኮ ነው... ሦስት እጥፍ ከሦስት ዓመትወ/ሮ ፀሐይ፡  እኔ ተመችቶኛል፤ እንግባባለን። ከዚያ በላይ ምን አለ ብለህ ነው? ቁመናውን፣ ሁሉንም ነገሩን ወድጃለሁ። ፍቅር እንግዲህ ዕድሜን አይወስንም። ደሞ ፍቅር እንዲህ ነው ተብሎ ለሰው አይገለፅም።ቢቢሲ፡ ኮሎኔልን ስታያቸው በጣም ብዙ ዕድሜ ነው የሚታይሽ ወይስ ወጣት ሆነው ነው?  ወ/ሮ ፀሐይ፡ ለእኔ ወጣት ነው! ስንት ልበልህ?... በቃ አለ አይደል...እኔ በአርባዎቹ የዕድሜ ክልል ነው የሚመስለኝ።• ለወሲብ ትክክለኛው ዕድሜ የቱ ነው?  [አሁን ደግሞ ለኮሎኔል ስልኩን አቀበሉ]ቢቢሲ፡ ኮሎኔል ፍቅር ዕድሜ ያረዝማል እንዴ?ኮሎኔል ሪጃል፡  (ሳቅ) እኔ ከመጀመሪያ ጀምሮ ጥል አላውቅም፤ አንድ ወቅት የሶማሊያ ወታደር በማረኩ ጊዜ የራሴን ልብስ ነው አውልቄ ያለበስኩት፤ ፍቅር ብቻ ነው የማውቀው።ቢቢሲ፡ እርስዎ ልጅ እያሉ አንድ በግ ዋጋው ስንት ነበር?ኮሎኔል ሪጃል፡ በግ ዋጋ የለውም። እኔ አንድ ጊዜ ትዝ የሚለኝ ወደ ኮሪያ ለመሄድ ብዬ ላሞች ነበሩና ሁለት ጥጃ ያላትን ላምና አንድ በሬ (ሦስቱን) በሰባት ብር ሸጬ ነው በ1943 ዓ. ም ወደ ኮሪያ የሄድኩት።ቢቢሲ፡ ከኮሪያ ዘማቾች ከተመለሱ በኋላ ዘማቾች ጃንሆይ ላይ የደመወዝ ጥያቄ አንስተው ነበር ይባላል...ኮሎኔል ሪጃል፡ አዎ! ልክ ነህ። ደመወዝ ከ20 ብር ወደ 60 ብር ይደግልን የሚል ነበር ጥያቄው። የኃይለ ሥላሴ ታማኝ ስለነበርኩና ቤተመንግሥት ውስጥ ስለማገለግል እኔ አመጹ ላይ አልተሳተፍኩም።ቢቢሲ፡ ከደርግ ባለሥልጣናት ማንን ያውቃሉ?ኮሎኔል ሪጃል፡  ጀኔራል ተፈሪ በንቲን። እንዲያውም አንዱን ልጄን ተፈሪ ያልኩት በጀኔራሉ ስም ነው። አዲስ አበባ ነው የሚኖረው... ፀጉሩን ተመልጧል እንጂ... አረጀ!ቢቢሲ፡ ዶክተር ዐብይን ያውቋቸዋል?ኮሎኔል ሪጃል፡  አዎ አውቃቸዋለሁ! ያባ ፊጣ ልጅ ናቸው።ቢቢሲ፡ ማናቸው ደግሞ አባ ፊጣ?ኮሎኔል ሪጃል፡ አባ ፊጣ አሊ ነው የሚባሉት። ብዙ ዕውቅና ባይኖረኝም አውቃቸዋለሁ። ቢቢሲ፡ ዶ/ር ዐብይን አግኝተዋቸዋል?ኮሎኔል ሪጃል፡ ማግኘት አልፈልግም። ቢቢሲ፡ ለምንድን ነው የማይፈልጉት? ብዙ ሰው ጠቅላይ ሚንስትሩን ማግኘት ይፈልጋል።ኮሎኔል ሪጃል፡ (ረዥም ሳቅ)  እኔ አኮ... እየውልህ...  ንጉሡ ከአገር ሸሽተው በኖሩበት ጊዜ በባዶ እግሬ አገሪቷን ነፃ ለማውጣት ጫካ የገባሁ ነኝ (ቆፍጠን አሉ) ንጉሥ ፈላጊ አይደለሁም! ኢትዮጵያዊነትና ነፃነት ፈላጊ እንጂ...


Image copyright
FBC

ቢቢሲ፡ በማን ዘመን ነበር የተወለዱት ኮሎኔል?  ኮሎኔል ሪጃል፡ በዳግማዊ ሚንሊክ ነበር። ከዚያ በኋላ በልጅ እያሱ ዘመን እረኛ ነበርኩ፤ ምን እንደነበር ግን አላውቅም።ቢቢሲ፡ አፄ ምንሊክ ትዝ ይሉዎታል? አይተዋቸው ያውቃሉ በሩቁም ቢሆን?ኮሎኔል ሪጃል፡  አላየሁም፤ ዘውዲቱንም አላየሁም፤ ኢያሱንም አላየሁም። በዐይኔ ያየኋቸውና እግራቸውን ያጠብኳቸው ቀዳማዊ ኃይለ ሥላሴን ነው።ቢቢሲ፡ የመጀመሪያ ልጅዎት ስንት ዓመቱ ነው?ኮሎኔል ሪጃል፡ 75 ዓመቱ ነው፤ ባለፈው ነው ከዚህ ዓለም በሞት የተለየው።ቢቢሲ፡ አሁንም ልጆች መውለድ ይፈልጋሉ?ኮሎኔል ሪጃል፡ዛሬም ድረስ ልጅ መውለድ እፈልጋለሁ። ልጅ ወልጄ ማሳደግ እችላለሁ።ቢቢሲ፡ ስንት ልጆች አለዎት?ኮሎኔል ሪጃል፡የልጆቼን ቁጥር አልናገርም። ልጅ አይቆጠርም። አሁን አንተን ሳዋራህ ራሱ ቤቴ [በልጆች ብዛት] ሆስፒታል መስሏል። ለሁሉም ልጆቼ ማውረስ የምችለው ቤት አለኝ። የሁሉንም ልጆቼን ስም አላውቅም። ይሄ ደግሞ ማነው እያልኩ እጠይቃለሁ።ቢቢሲ፡ ከልጆቸችዎ መካከል አብልጠው የሚወዱት ማንን ነው? ኮሎኔል ሪጃል፡ ልጆቼን አብዝቼ የምወዳቸው 8 ዓመት እስኪሞላቸው ነው። ከዚያ በኋላ ግን አልወዳቸውም። ቢቢሲ፡ እንደ እርስዎ 108 ዓመትና ከዚያ በላይ መኖር እፈልጋለሁ። ይምከሩኝ እስቲ ኮሎኔል?ኮሎኔል ሪጃል፡ ማንም ሰው የፈለገውን ቢጨማለቅ እንደ ቆሻሻ መቁጠር፤ ለተሳዳቢ ጆሮ አለመስጠት፤ እሳት የነካው ሥጋ አለመብላት፤ ስፖርት ሳይሠሩ ቁርስ አለመብላት።ቢቢሲ፡ ድሮ ሙዚቃ የማንን ነበር የሚውዱት? በምንድን ነበር የሚዝናኑት?ኮሎኔል ሪጃል፡ ( ማንጎራጎር ጀመሩ)                    መላ መላ በሉ እስኪ መላ፣                  ልቤ ወዳንች እኮ አደላ፣                  የማር እሸት፣ የማር ዛላ፣                  የኔ ፍቅር የኔ ገላ ... የሚለውን እንዲሁም  የይርጋ ዱባለን 'ዘብ ይቁም ሁሉም ለሀገሬ' የሚለውን  ነው።[ኮሎኔሉ ሲያንጎራጉሩ ድምፃቸው በጉልበት የተሞላና ኩልል ያለ ነበር። በእርግጥም ይህን የሰማ ኮሎኔሉ የ108 ዓመት አዛውንት ለማመን ቢቸገር አያምንም?]ኮሎኔሉ ከወይዘሮ ምስኩ አባተማም ጋር በ1990 ዓ. ም. ጋብቻ ፈጽሚያለሁ ይላሉ። ባለቤታቸው ወ/ሮ ምስኩን ስለ ባለቤታቸው ኮሎኔል ሪጃል እንዲህ አጫውተውናል።""እኔ ዕድሜው አላውቅም። የመጨረሻ ሚስታቸው ነኝ። እኔን ጨምሮ 12 ሚስቶች አግብተዋል። የመጀመሪያ ሚስታቸው ትብለጽ ትባል ነበር። አሁን ሞታለች። ስትሞት ወደ 70 ዓመት ሆኗት ነበር። አግኝቻት ነበር።ፋጡማ፣ ሲቲና፣ ፋጤ የሚባሉ ሚስቶቻቸውን አውቃለሁ። አግኝቻቸዋለሁም።ዕድሜያቸው ከ100 ዓመት በላይ ነው። ትልልቅ ልጆች አሏቸው። ከኔ ጋ ግን የመጀመሪያ ልጃችን 20 ዓመቱ ነው። የመጨረሻዋ ልጃችን ደግሞ አስማ ትባላለች። ሁለት ዓመቷ ነው። ከሁለት ዓመት በፊት ነው የወለድናት።""ኮሎኔል ሪጃልና ወ/ሮ ምስኩ የመጨረሻ ልጃቸውን የወለዱት ከሁለት ዓመት በፊት እንደሆነ ይናገራሉ። ኮለኔሉ እንደሚሉት አሁን 108 ዓመታቸው ከሆነ የመጨረሻ ልጃቸውን የወለዱት በ106 ዓመታቸው ነው ማለት ነው።ወ/ሮ ምስኩን ባለቤታቸው በ106 ዓመታቸው ስለመውለዳቸው ስንጠይቃቸው እንዲህ መልስ ሰጥተውናል።""አሁንም ቢሆን መውለድ ይችላሉ። ሦሰቱን ልጆቼን በቀዶ ህክምና ነው የወለድኳቸው። አሁንም መውለድ እፈልግ ነበር። ነገር ግን ሐኪሞቹ ከአሁን በኋላ መውለድ እንደሌለብኝ ነገሩኝ። ጥሩ አይደለም አሉኝ።ባለቤታቸው ወ/ሮ ምስኩ ጨምረው እንደሚሉት ከሌላ ሚስት የወለዱዋቸው ልጆቻቸው ትልልቆች ሰዎች ናቸው። አንዱ ልጃቸው አዲስ አበባ ነው የሚኖው። ጸጉሩ የገባ ነው። ዕድሜው ከ50 ዓመት በላይ ይሆናል።""  ለወ/ሮ ምስኩ ሌላው ያቀረብነው ጥያቄ ስለ ኮለኔል ሪጃል አመጋገብ ነው። እሳቸው እንደሚሉት ኮሎኔሉ ብዙም እንጀራ መብላት አይወዱም። እራት አይመገቡም፤ የሚወዱት ጥራጥሬ ነገሮችን ነው። ጥሬ ሥጋም ነፍሳቸው ነው።ለኮለኔሉ ባለቤት ያቀረብነው የመጨረሻ ጥያቄ ኮሎኔል ሪጃል ጸባያቸው እንዴት ያለ ነው? የሚል ነበር።""ባህሪያቸው. . እምም. እሳቸው ሰው ያናድዳሉ እንጂ አይናደዱም።""ዕድሜን በሳይንስ እንዴት ማረጋገጥ ይቻላል?በተለያዩ ጊዜያት እንደ ኮሎኔል ሪጃል በዕድሜ እንደገፉ የሚናገሩ ሰዎች የመገናኛ ብዙኃን ሽፋን ያገኛሉ። ከዚህ ቀደም ኦሮሚያ ክልል አርሲ ዞን ውስጥ የ165 ዓመት የዕድሜ ባለ ጸጋ ነኝ ያሉትን ግለሰብ መጥቀስ ይቻላል።ሆኖም እነዚህ ግለሰቦች ዕድሜያቸው እንደሚሉት ስለመሆኑ እስከአሁን በገለልተኛ ወገን አልተረጋገጠም። ኮ/ል ሪጃል ግን የኮሪያ መንግሥት ከዚህ ቀደም ገንዘብ ሊሰጠኝ ፈልጎ ዕድሜዬን ማመን ስለቸገራቸው ከጥርሴ ናሙና ወስደው መርምረው እኔ ስለመሆኔ አረጋግጠዋል። ዕድሜዬንም 101 ገምተውታል ብለዋል። ከዚያ በኋላ ገንዘብ እየተከፈላቸው እንደሆነ ተናግረዋል። የኮሎኔል ሪጃል ዕድሜና አካል አለመመሳሰል በተመለከ ያነጋገርናቸው ዶ/ር ኑረዲን ሉኬ ዕድሜ በትክክል የሚታወቅበት ሳይንሳዊ መንገድ እንዳለ ያረጋግጣሉ። ኢትዮጵያ ውስጥ እንዲህ ዓይነት የዕድሜ ይገባኛል ጉዳይ አጋጥሞ ስለማወቁ እንደማያውቁ የሚናገሩት ዶክተሩ፤ አስገድዶ መድፈር የተፈፀመባቸውና ያለዕድሜ ጋብቻ የተዳረጉ ሴቶች ዕድሜ ለማረጋገጥ ግን ምርመራ እንደሚደረግ ይናገራሉ። ዕድሜያቸው ከ22 ዓመት በታች ለሆኑት በተለይ በክንድና በእጅ አንጓ በሚሠራ የራጅ ምርመራ መረጃ ይገኛል። ነገር ግን ከዚያም በላይ ለሆኑት ""200 ናኖ ግራም የሚሆን ዘረ መል ተወስዶ የሚደረግ ምርመራ ይኖራል"" ይላሉ። ይሁን እንጂ በአገር ውስጥ እንዲህ ዓይነት አሠራር ስለመኖሩ ወቅታዊ መረጃ እንደሌላቸው ነግረውናል።የዚህ ዓይነት የዘረ መል ምርመራ የስህተት ህዳግ 5 ዓመት ሲሆን ከ22 ዓመት በታች ለሆናቸው የሚደረገው የራጅ ምርመራ የስህተት ህዳጉ ሁለት ዓመት ብቻ እንደሆነም አስረድተዋል።የኮ/ል ሪጃልን ሁኔታና ዕድሜዬ ነው የሚሉትን ቁጥር ጠቅሰን ያነጋገርናቸው ሌላው ባለሞያ ዶ/ር ዳንኤል ናቸው። ዶ/ር ዳንኤል በጥቁር አንበሳ ስፔሻላይዝድ ሆስፒታል የፌዲዮሎጂ ስፔሻሊስት ሲሆኑ እዚያው ትቁር አንበሳ በመምህርነትም ያገለግላሉ። ዶ/ር ዳንኤል እንደሚሉት በኢሜጂንግ (ራጅ፣ ኤም አይ አር እና ሲቲ ስካንን ይጨምራል) በመጠቀም የኮ/ል ሪጃልን ዕድሜ ልናውቅ የምንችልበት እድል የለም። ይህም የሚሆነው የርሳቸው አጥንት እድገቱን ከጨረሰ ረዥም ጊዜ በመሆኑ ነው። በነዚህ የኢሜጂንግ ዘዴዎች በመጠቀም 95 ከመቶ ትክክለኛ ዕድሜ መናገር የሚቻለው አጥንታቸው በእድገት ላይ ያሉ ወጣቶች ላይ ነው። ይህም ዕድሜያቸው በሀያዎቹና በአስራዎቹ የሚገኙትና ከዚያ በታች ያሉትን ያጠቃልላል። ብዙዎቹ አጥንቶቻችን ዕድገት በጊዜ ሲያቆም ከ25 እስከ 30 ዓመት ዕድሜ ድረስ እድገት የሚያሳዩ አጥንቶቻችን መቀመጫችንን የሚሸከሙና ወገባችንና መቀመጫችን መሐል የሚገኝ አጥንት እንዲሁም ከትከሻ ወደ መሀል የሚወርደው አጥንት ነው ይላሉ ዶ/ር ዳንኤል። የኮ/ል ሪጃልን ዕድሜ ማወቅ የሚቻልበት ዕድል አገር ውስጥ ይኖር እንደሁ የተጠየቁት ዶ/ር ዳንኤል ምናልባት በሆርሞንና ቦንዴሴቶሜተር በሚባል ዘዴ የካልሺየም መጠንን በሚለካ መንገድ ፍንጭ ሊገኝ እንደሚችልና ይህ ግን እኛ አገር ስለመኖሩ እርግጠኛ እንዳልሆኑ ነግረውናል።ቢቢሲ አማርኛ ኮ/ል ሪጃል ነኝ የሚሉትን ዕድሜ በተመለከተ የሚያቀርቧቸው የሰነድ መረጃዎችን በገለልተኛ ወገን ማጣራት አልቻለም።
",https://www.bbc.com/amharic/news-47387851
