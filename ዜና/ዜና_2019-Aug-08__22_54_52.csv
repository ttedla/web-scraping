ደረጃ,ርዕስ,ቀን,ዜና,ድረ-ገጽ
1,የሞኒካ ሊዊኒስኪና የክሊንተን የወሲብ ቅሌት ታሪክ በፊልም ሊሰራ ነው,8 ኦገስት 2019,"



Image copyright
Getty Images

ቢል ክሊንተን ፕሬዝዳንት በነበሩበት ወቅት ለሥራ ላይ ልምምድ ቢሯቸው መጥታ ከነበረችው ሞኒካ ሊውኒስኪ ጋር የፍቅር ግንኙነት መጀመራቸውን ተከትሎ ስለመጣው የ1999ቱ ከስልጣን ይውረዱ ሙግት በድራማ መልክ ተሰርቶ በአሜሪካ ቴሌቪዥን ለእይታ ሊበቃ ነው።ይህ የወንጀል ታሪክ ለእይታ የሚበቃው የሚቀጥለው ዓመት የፕሬዝዳንታዊ ምርጫ ሊደረግ በተቃረበበት ወቅት ነው ተብሏል።የሊዊኒስኪ ድራማን ፕሮዲውስ የሚያደርጉት ባለሙያዎች ከዚህ ቀደም የኦጄ ሲምፕሰንን የችሎት ሂደትና የጊያኒ ቬርሳኬ ግድያን በድራማ መልክ ለእይታ ያቀረቡ መሆናቸው ተገልጿል።በድራማው ላይ ሊዊኒስኪን ወክላ የምትጫወተው ቤኒ ፈልድስቴይን ነች።• ሪያድ ማሕሬዝ የወሰደው መድሃኒት ጉዳይ • ለዓመታት ወንድ ልጅ ያልተወለደባት ከተማ ሳራ ፖልሰን  በወቅቱ በነጩ ቤተመንግሥት (ዋይት ሐውስ) ውስጥ ሰራተኛ የነበረች ሲሆን ሊዊኒስኪ ከቢል ክሊንተን ጋር የምታደርጋቸውን የግል የስልክ ጥሪዎች በሚስጥር በመቅዳት ያጋለጠች ናት፤ እርሷን በመወከል ደግሞ  ሊንዳ ትሪፕን እንደምትጫወት ታውቋል።እስካሁን ቢል እና ሂላሪ ክሊንተንን ወክለው የሚጫወቱ ተዋናዮች እነማን እንደሆኑ አልታወቀም።ድራማው የተፃፈው በጎርጎሳውያኑ አቆጣጠር 2000 በጄፍሪ ቶቢን ተጽፎ ለህትመት በበቃው መጽሐፍ ላይ ተመስርቶ መሆኑ ተነግሯል።ሊዊንስኪ ስለድራማው መሰራት ተጠይቃ ""እርግጠኛ"" እንዳልሆነችና ""ከፍርሀት ትንሽ የዘለለ ስሜት እንደሚሰማት"" መናገሯ ተገልጿል። ነገር ግን ከፕሮዲውሰሩ ጋር በስራው ላይ እራት እየበሉ ለረዥም ሰዓት መነጋገራቸው ገልፃለች።


Image copyright
William J Clinton Presidential Library


አጭር የምስል መግለጫ

                    ሞኒካ ሊውኒስኪ ከፕሬዝዳንት ክሊንተን ጋር በየካቲት ወር 1997
                

አክላም "" እስከዛሬ ድረስ ሰዎች የኔን ታሪክ መርጠው እነርሱ በሚፈልጉት መልኩ ሲናገሩ ቆይተዋል"" በማለት "" እስከቅርብ ጊዜ ድረስ ታሪኩን በራሴው አንደበት መናገር እንዳለብኝ ተሰምቶኝ አያውቅም ነበር"" ብላለች።"" በታሪክ አጋጣሚ ዝም እንድል ተደርጌ የነበረ ሲሆን በመጨረሻም ድምጼ እንዲሰማ ማድረግ በሚያስችል መልኩ እንደማህበረሰብ ስለተጓዝንበት መንገድ ደስተኛ ነኝ።""ማክሰኞ ዕለት ድራማውን የሚያስተላልፈው ቴሌቪዥን፣ ኤፍኤክስ ሾው፣ ሰብሰሳቢ ጆን ላንድግራፍ ድራማው የአሜሪካ ምርጫ ሊደረግ ሲቃረብ መተላለፉ ላይ የሚነሱ ትችቶችን አስመልክተው አስተያየታቸውን ሰጥተዋል።• ""የወ/ሮ መዓዛ ንግግር ሌሎችንም [ክልሎች] የተመለከተ ነበር"" የፌደራል ጠቅላይ ፍርድ ቤት• መንግሥት በምን የሕግ አግባብ ኢንተርኔት ይዘጋል?"" ይህ የወንጀል ታሪክ ቀጣዩ ፕሬዝዳንታዊ ምርጫ ላይ ተጽዕኖ ይኖረዋል ብዬ አላስብም"" ካሉ በኋላ ቢልም ሆነ ሂላሪ ክሊንተንን በድራማው ላይ ግብዓት እንዲኖራቸው እንደማያናግሯቸው ገልጠዋል።ሊውኒስኪ አሁን 46 ዓመት የሆናት ሲሆን የ22 ዓመት ወጣት እያለች ነበር በ22 ዓመት ከሚበልጣት ቢል ክሊንተን ጋር የፍቅር ግንኙነት መስርታ የነበረው።ባለፈው ዓመት ሊውኒስኪ የቢል ክሊንተንን ድርጊት ""ከፍተኛ ሥልጣንን በአግባቡ ያለመጠቀም ድርጊት"" ስትል የገለፀችው ሲሆን ""የተሻለ ለማወቅ በቂ የሕይወት ልምድ ነበረው"" ብላለች።የቀድሞው ፕሬዝዳት ቢል ክሊንተን ከሞኒካ ጋር የነበራቸውን ግንኙነት መጀመሪያ ላይ ክደው የነበረ ቢሆንም በኋላ ግን ጥፋተኛ መሆናቸውን አምነው የአሜሪካን ሕዝብና ባለቤታቸውን ይቅርታ ጠይቀዋል።
",https://www.bbc.com/amharic/49274469
2,ሶማሌ ክልል፡ የ'ጄል' ኦጋዴን የሰቆቃ ታሪኮች,8 ኦገስት 2019,"




'ጄል' ኦጋዴን ጅግጅጋ ከተማ ውስጥ ነው የሚገኘው። ለጥ ባለ ሜዳ ላይ ሰፊ ቦታን የያዘው የቀድሞ እስር ቤት ከብሎኬት በተገነባ ረዥም እና አናቱ ላይ አደገኛ ሽቦ ባለው አጥር ተከልሏል።አሁንም ድረስ መግቢያው በር ላይ ""የጅግጅጋ ከተማ ማረሚያ ቤት"" ተብሎ ይጻፍበት እንጂ ይፈጸምበት በነበረው ሰቆቃ ስሙ የገነነው እስር ቤት ""ጄል ኦጋዴን"" በሚል ስያሜው ነው የሚታወቀው። የቀድሞ አስተዳደር እስር ቤቱ ""ጄል ኦጋዴን"" ተብሎ እንዳይጠራ ብዙ ጥረቶችን ስለማድረጉ ሰምተናል።የክልሉ ማረሚያ ቤቶች አስተዳደር ኮሚሽነር የሆኑት በሽር አህመድ፤ ጄል ኦጋዴን ተለይቶ ይታወቅ እንጂ ስቃይ ይፈጸምባቸው የነበሩ ሌሎች ስፍራዎች እንደነበሩ ነግረውናል። ወደ ውስጥ ተዘልቆ ሲገባ፤ በሰፊው ግቢ ውስጥ በርካታ በቅርብ ርቀት ከብሎኬት የተገነቡ ቤቶች ይታያሉ። በግቢ ውስጥ ሌላ ግቢ አለ። እንደገና በሌላኛው ግቢ ውስጥ ሌላ ግቢ ይገኛል። • አቶ አብዲ ስለተናገሩት ጉዳይ እንደማያውቅ ኢህአዴግ ገለፀ •""ከሞቱት አንለይም"" የሶማሌ ክልል እስረኞች ከዚህ ቀደም በጄል ኦጋዴን ታስረው የነበሩ ሰዎች ሲናገሩ፤ እነዚህ የተለያዩ ግቢዎች ታሳሪዎች እንደየ ደረጃቸው ስቃይን የሚቀበሉባቸው ስፍራዎች እንደሆኑ ይናገራሉ። እስር ቤቶቹ በቁጥር ነው የሚለዩት። 7ኛ፣ 8ኛ፣ 9ኛ . . . እየተባሉ። ከእነዚህ መካከል 8ኛ ተብሎ የሚጠረው እስር ቤት ጨለማ ክፍሎች የሚገኙበት ሲሆን፤ በሽብር ወንጀል ወይም የኦብነግ አባል ወይም ድጋፍ ሰጪ ናቸው ተብለው የተጠረጠሩ ሰዎች የሚሰቃዩበት ቤት ነው። 8ኛ ተብሎ የሚጠራው ቤት ወደ በአግድም ረዘም ያለ ሲሆን፤ አራት በሮች አሉት። በእያንዳንዱ በር ዘልቀው ወደ ውስጥ ሲገባ አስር ክፍሎች ይገኛሉ። ክፍሎቹ ሙሉ በሙሉ በድቅድቅ ጨለማ የተዋጡ ናቸው። የእያንዳንዱ ክፍል ስፋት ከ10 ካሬ የሚበልጥ አይደለም። በእነዚህ ክፍሎች ውስጥ የሰቃይ ገፈትን ከቀመሱት መካከል አንዱ አሊ ሃሰን ነው። 




አጭር የምስል መግለጫ

                    አሊ ሃሰን
                

አሊ ሃሰንአሊ ጄል ኦጋዴን ውስጥ ከመታሰሩ በፊት፤ የእስር ቤቱ የጥበቃ ክፍል አባል በመሆን ለ17 ዓመታት ሰርቷል። ""ለሊት የጥበቃ ሥራ ላይ ሳለሁ፤ አለቃዬ 'ና እስረኞቹን ቀጥቅጥ አለኝ' እኔ አልቀጠቅጥም ብዬ ተመለስኩ። ሌላ ጊዜም ቀጥቅጥ ሲለኝ እምቢ አልኩት። ከዚያ ኮሚሽነሩ ሲሰማ 'አንተ ከኦብነግ ጋር ግንኙነት አለህ' አለኝ እና ታሰርኩ"" በማለት ከእስር ቤቱ ጠባቂነት እንዴት እስረኛ እንደሆነ ይናገራል። አሊ ለ20 ወራት 8ኛ ቤት በሚባለው እስር ቤት ውስጥ ጨለማ ክፍል ውስጥ መታሰሩን፣ ጉድጓድ ውስጥ ከእባብ ጋር ብዙ ጊዜ ማደሩን፣ ድበደባ እና በርካታ ስቃይ እንደደረሰበት ይናገራል። ""30 ሆነን እዚህ ክፍል ውስጥ እንታሰር ነበር። ክፍሉ ጠባብ ስለሆነ እንደ ውሻ ተደራርበን ነበር የምንተኛው። ተኝተን እንዳናድር አንዳንዴ ክፍሉን በውሃ ይሞሉታል"" ይላል አሊ ሃሰን።• የሶማሊያ ባለስልጣናት ከአልሸባብ ጋር በተያያዘ የጎሳ መሪዎችን አስጠነቀቁ  የእስር ቤቶቹ በሮች ከላሜራ የተሰሩ ሲሆን በወለሉ እና በበሩ መካከል ክፍታት እንዳይኖር በሲሚንቶ ተደፍኗል። አሊ እንደሚለው ከሆነ ይህ የሚደረግበት ምክንያት አየር እና ብርሃን ወደ ውስጥ እንዳይገባ እንዲሁም ወደ ክፍሉ በላስቲክ ቱቦ እንዲፈስ የሚደረገው ውሃ ከክፍሉ እንዳይወጣ ለማድረግ ነው። ""ክፍሉ ውሃ ብቻ ይሆናል። ውሃ ላይ እንዴት ይተኛል?"" በማለት የሚጠይቀው አሊ፤ ""ውሃ ላይ መተኛት ስለማንችል ግንባራችንን ግድግዳው ላይ በመለጠፍ ተደግፈን ነው የምናድረው"" ይላል። አሊ ደርሶብኛል የሚለው ስቃይ ይህ ብቻ አይደለም። ""ኑ ቤቴን ላሳያችሁ"" ብሎ ከፊት ሆኖ እየመራን ወደ ሌላኛው ግቢ ይዞን ሄደ። አሊ ""ቤቴ"" ብሎ የጠራው ለሽንት ቤት ፍሳሽ ማጠራቀሚያነት ታስቦ የተሰራን ጉድጓድ ነው። አሊ በዚህ ጉድጓድ ውስጥ ከእባብ ጋር አብሮ እንደታሰረ ይናገራል። ""እዚህ ውስጥ ያስገቡንና ይዘጉብናል። ከዚህ ጉድጓድ ውስጥ ስወጣ ደግሞ ምንም አይታየኝም"" በማለት ይናገራል። አሊ በዚህ ጉድጓድ ውስጥ በስም ከሚጠቅሰው ጋዜጠኛ ጋር መታሰሩን ያስረዳል። ይህ ብቻም አይደለም። በጄይል ኦጋዴን ግቢ ውሰጥ የውሻ ቤት የሚያክሉ ሁለት በሽቦ የተሰሩ ቤቶች አሉ። በአንዷ ውስጥ አነር፤ በሌላኛው ቤት ውስጥ ደግሞ ጅብ ይዘው እንደነበር የጄይል ኦጋዴን ጥበቆች ነግረውናል።በእነዚህ የውሻ ቤት በሚያክሉ ቤቶች ውስጥ ሰዎች ከጅብ እና ከአነር ጋር ይታሰሩ እንደነበር አሊ ነግሮናል። ምንም እንኳ አሊ በእነዚህ ክፍሎች ውስጥ ባይታሰርም፤ የእስር ቤቱ ጥበቃ ሳለ ሰዎች ከአውሬዎቹ ጋር ሲታሰሩ ማየቱን ነግሮናል። ""ጅቡም ሰውዬውም ተፈራርተው ጥቅልል ብለው ጥግ ጥግ ይዘው ይቀመጣሉ"" ሲል አሊ ያስታውሳል። አክሎም ""ነብሩም (አነር ነው) ይፈራል። ግን አንዳንዴ በኃይል በጥፍሩ ይቧጭራቸዋል።""  መርማሪዎቹ ይህን ሁሉ ስቃይ በታሳሪዎች ላይ የሚያደርሱት መረጃ ለማወጣጣት እንደሆነ አሊ ይናገራል። ""ተናገር ይሉኛል። እኔ ግን ምንም አላውቅም። በጣም ስሰቃይ ዝም ብዬ የሰዎችን ስም እጠራለሁ። ከዚያ ሰዎቹ ተይዘው ሲመጡ ደግሞ ምንም የለም"" ይላል አሊ።




አጭር የምስል መግለጫ

                    መሪየም አብዱል
                

መሪየም አብዱልሌላዋ የዚህ ገፈት ቀማሽ የስድስት ልጆች እናት የሆኑት ወ/ሮ መሪየም አብዱል ናቸው። ወ/ሮ መሪየም ""ኦብነግ ነሽ ተብዬ በጄይል ኦጋዴን እና በቃሊቲ በጠቅላለው 10 ዓመት ከ8 ወር ታስሪያለሁ"" ይላሉ። ወ/ሮ መሪየም በጄይል ኦጋዴን የደረሰባቸወን ስቃይ ሲያስቡ እምባ ይቀድማቸዋል። ""ቀን እና ማታ ደብድበውኝ አሁን በዳይፐር ነው ያለሁት"" ይላሉ። ወ/ሮ መሪየም በደረሰባቸው ድበዳባ እና ህክምና ማጣት ምክንያት በአሁኑ ሰዓት ሽንታውን መቆጣጠር ስለማይችሉ ሁል ጊዜም ዳይፐር ለመጠቀም እንደሚገደዱ ይናገራሉ።ወ/ሮ መሪየም በእርሳቸው ላይ ብቻ ሳይሆን በሌሎች ታሳሪዎች ላይም ከፍተኛ የሆነ በደል ይፈጸም እንደነበር ይመሰክራሉ። ""ከአንድ የእሰረኛ ክፍል ወደ ሌላኛው ለመውሰድ አንድ እጅ እና አንድ እግርን በካቴና ያስሩ ነበር። እሰቲ አስቡት አንድ እጅ እና አንድ እግር በካቴና ታስሮ መራምድ እንዴት ይቻላል?"" በሴት እስረኞች ላይም ይፈጸሙ የነበሩ የጾታ ትንኮሳዎች እጅግ አስከፊ እንደነበሩ ይናገራሉ። ""ለሊት ላይ እየመጡ ቆንጆ ናቸው የሚሏቸውንና ትንሽ ዕድሜ ያላቸውን ብቻ እየመረጡ 'ነይ ለኮሚሽነር ሻይ አፍይ' ይላሉ። ለምን ሌሎቹን አሮጊት አይወስዱም?"" ሲሉ ይጠይቃሉ። በጄይል ኦጋዴን ህጻናት ልጆች ከእናቶቻቸው ጋር ይታሰሩ እንደነበር፤ ለአንድ እስረኛ ከበቆሎ ዱቄት የሚሰራ አንድ ቂጣ እና አንድ ብርጭቆ ሻይ ብቻ በቀን እንደሚሰጥም ያስታውሳሉ። • መንግሥት ልዩ ፖሊስን እንዲበትን አምነስቲ ጠየቀ""የሚሰጠው አንድ ቂጣ እና አንድ ብርጭቆ ሻይ ነው። እሱን እናት ትብላ ወይስ ልጅ ይብላ?"" የሚሉት ወ/ሮ መሪያም ከእርሳቸው ጋር በእስር ላይ የነበሩ እናቶች እነርሱ ለቀናት ምንም ሳይመገቡ የሚሰጣቸውን ሻይ እና ቂጣ ልጆቻቸውን ይመግቡ እንደነበር ይናገራሉ። መርማሪዎች ለሚጠይቁት ጥያቄዎች በፍጥነት ምላሽ ለማግኘት ሲሉ በባልዲ ከሽንት ቤት የሰገራ እና የሽንት ቅልቅል እየተቀዳ በአናታቸው ላይ ያፈሱባቸው እንደነበረ እንዲሁም አስረው ለሰዓታት ፀሐይ ላይ እንዲቆዩ ይደረግ እንደነበርም ወ/ሮ መሪየም እየተንገሸገሹ ነግረውናል። አሁንም ድረስ በባልዲ ተቀድቶ እና ደርቆ የሚገኝ የሽንት ቤት ፍሳሽ በቦታው ላይ ይገኛል። የቤተሰብ ሰቆቃየጄል ኦጋዴን ሰቆቃ ለታሳሪው ብቻ ሳይሆን ለቤተሰብም ይተርፋል። በሰቆቃ በሚታወቀው በዚህ እስር ቤት የሚፈጸሙት የሰብዓዊ መብት ጥሰቶች በህብረተሰቡ ዘንድ በስፋት ይታወቃሉ። ወዳጅ ዘመዱ በጄል ኦጋዴን የሚገኘበት ሰው ለደቂቃ እረፍት እንደሌለው አይሻ አህመድ ምስክር ናት። የአይሻ አህመድ ባለቤት የመንግሥት ሰራተኛ ነበር። አይሻ በማታውቀው ምክንያት ባሏ ከሥራ ቦታው ተይዞ በጄይል ኦጋዴን ታሰረ። የአምስት ልጆች እናት የሆነችው አይሻ፤ ባለቤቷን ማየት ባትችልም እሱን ብላ በየቀኑ ወደ እስር ቤቱ ምግብ እየቋጠረች ትሄድ ነበር። ሃሰን ፋራህ ባለፉት አስር ዓመታት በጄይል ኦጋዴን እና ጎዴ በሚገኙ እስር ቤቶች ውስጥ በጥበቃነት አግልግሏል። እርሱ እንደሚለው በጄይል ኦጋዴን ቤተሰብ ታሳሪዎችን እንዲጠይቁ አይፈቀድላቸውም።• ልዩ ፖሊስን ማን መሰረተው? አይሻም ባለቤቷን አንድም ቀን በአይኗ ባታየውም ለወራት በየቀኑ ምግብ አመላልሳለች። ይሁን እንጂ ባለቤቷ የሞተው ገና እስር ቤት እንደገባ በቀናት ልዩነት ውስጥ ነበር። ከጄል ኦጋዴን የተለቀቀ እስረኛ ነበር ባሏ እንደሞተ ለአይሻ ያረዳት። ባሏ በምን ምክንያት እንደሞተ፣ መቼ እንደሞተና አስእከሬኑ የት እንዳለ እንኳን እንደማታውቅ ትናገራለች። የእስር ቤቱ ጠባቂ የነበረው ሃሰን ፋራህ ""እስረኛ እዚህ ታሞ ከሞተ፤ ታሟል ተብሎ አስክሬኑ ከግቢ ውጪ ወዳለ ህክምና ቦታ ይላካል፤ ከዚያ እዚያው ይቀበራል። ለቤተሰብ ግን አይነገርም። ከዚህ ተፈተው የሚወጡ ሰዎች ናቸው ለቤተሰብ ሄደው እከሌ ሞቷል ብለው የሚናገሩት"" ይላል። ቤተሰብ ፍለጋ ምንም አማራጭ እንደሌለው የሚናገረው ሃሰን፤ ""በተሰብ ሰው ጠፋብኝ ብሎ ቢመጣ ማን ያስገባዋል?"" ሲል ይጠይቃል። ሃሰን እንደሚለው ከሆነ በእስረኞች ላይ የሚፈጸሙ ጥቃቶችን በመቃወሙ እርሱም ለእስር ተዳርጎ ነበር። 




አጭር የምስል መግለጫ

                    ሐሰን ፋራህ
                

ፍትህየሶማሌ ክልል ማረሚያ ቤቶች አስተዳደር ኮሚሽነር በሽር አህመድ በጄል ኦጋዴን እና በሌሎች ይፋዊ ባልሆኑ እስር ቤቶች ውስጥ በሺዎች የሚቆጠሩ ሰዎች ላይ ከፍተኛ ግፍ መፈጸሙን ይናገራሉ። ""እስር ቤቱ ከ1991 ዓ.ም ጀምሮ በሥራ ላይ ነበር። በእንድ ወቅት ከ11 እስከ 15ሺህ የሚደርሱ ሰዎች ታስረውበታል ይባል ነበር"" የሚሉት ከሚሽነሩ፤ በእስር ቤቱ በርካቶች መሞታቸውን ጠቅሰው ትክክለኛውን ቁጥር ለማወቅ የማጣራት ሥራዎች መሰራት አለበት ይላሉ።ኮሚሽነሩ የእስር ቤቱ ኃላፊ ከነበሩት መካከል ሦስቱ በቁጥጥር ሥር መዋላቸውን እና የፍርድ ሂደታቸውን እየተከታተሉ መሆኑን ጠቅሰው፤ እስካሁን ያልተያዙ ሰዎች መኖራቸውንና እነሱንም ፍትህ ፊት ለማቅረብ እየተሰራ መሆኑን ጠቅሰዋል። • ""የወ/ሮ መዓዛ ንግግር ሌሎችንም [ክልሎች] የተመለከተ ነበር"" የፌደራል ጠቅላይ ፍርድ ቤትበእስር ቤት ውስጥ የአካል እና አእምሮ ጉዳት የደረሰባቸውን ሰዎች ለመደገፍ የክልሉ መንግሥት የሚወስደው ኃላፊነት ምንድነው ፤ ""ግማሽ ያክሉ የሶማሌ ህዝብ እስር ቤት ነበር። ለሁሉም ድጋፍ ማድረግ ይከብዳል"" የተባሉት ኮሚሽነሩ፤ ነገር ግን የጉዳት መጠናቸው ከፍተኛ የሆነ ሰዎች ወጪ ሃገር ድረስ ሄደው እንዲታከሙ ድጋፍ እየተደረገ መሆኑን ተናግረዋል። የጄል ኦጋዴን የወደፊት እጣጄል ኦጋዴን ከተዘጋ ወራቶች ተቆጥረዋል። የእስር ቤቱ የወደፊት እጣውን በተመለከተ ኮሚሽነሩ ""የተፈጸመውን ነገር ሁል ጊዜም ማስታወስ የሚገባን በመሆኑ ሙዚየም ለማድረግ አስበናል።"" አክለውም በአሁኑ ወቅት በሶማሌ ክልል አንድም በፖለቲካ አመለካከት ምክንያት የታሰረ ሰው አለመኖሩን በልበ ሙሉነት የማረሚያ ቤቶቹ አስተዳዳሪ ይናገራሉ።
",https://www.bbc.com/amharic/news-49270155
3,አስራ አምስት ወጣቶችን ያጣችው ኢሮብ ወረዳ,8 ኦገስት 2019,"



Image copyright
AlEMA DOLLA 

ብዙዎች የተሻለ ህይወትን ፍለጋ፣ በረሃ አቋርጠው፣ ወንዙን ተሻግረው፤ ለሰው ልጅ አእምሮ ከባድ የሚመስሉ ውጣ ውረዶችን አልፈው ነገን ተስፋ አድርገው ይጓዛሉ።ለዓመታትም ብዙ ኢትዮጵያዊያን ረሃብ ሳይበግራቸው፤ ቁር ሳይፈትናቸው በሊቢያ በኩል ወደ አውሮፓ የሚያደርጉት ጉዞ አሁንም በአደገኛ ሁኔታ እንደቀጠለ ነው። በቅርብ ጊዜያትም ይህን ያህል ኢትዮጵያዊያን በቀይ ባህር ሰምጠው ሞቱ፤ ድንበር ሊያቋርጡ ሲሉ ተያዙ፤ በተለያዩ ሃገራት እስር ቤቶች እየተሰቃዩ ነውና ሌሎችም ዜናዎች ይሰማሉ። •አፍጋናዊቷ ስደተኛ በኢትዮጵያ •የአንዱ እርግማን ለአንዱ ምርቃን፡ ኢትዮጵያን መጠጊያ ያደረጉ የስደተኞች ታሪክ በቅርቡም ከትግራይ ክልል ኢሮብ ወረዳ ከሊቢያ ተነስተው ሜዲትራንያንን ሊያቋርጡ የነበሩ 15 ወጣቶች ህይወታቸው አልፏል። ወጣቶቹ በኢሮብ ወረዳ እንዳልገዳ በሚባል ቀበሌ የሁለተኛ ደረጃ ተማሪዎች የነበሩ ሲሆኑ በህገ ወጥ የሰው አዘዋዋሪዎች ተታልለው ወደ ስደት እንዳመሩ የቀበሌው አስተዳዳሪ ብርሃነ አውአላ ተናግረዋል። ሥርዓተ ቀብራቸውም ከትናንት በስቲያ ሐምሌ 30፣ 2011 ዓ.ም በቀበሌያቸው ተፈፅሟል። 


Image copyright
AlEMA DOLLA

ወጣቶቹ የእንዳልገዳን መንደር መቼ እንዳቋረጡም ይሁን እንዲሁ ስለ ሞቱበት ቀን የተሰጠ መረጃ የለም። የአካባቢው ማህበረሰብ መርዶውን የተረዳው ከአደጋው ከተረፉ ግለሰቦች ሰኞ እለት ሲሆን ዘጠኝ ሴቶችና ስድስት ወንድ ታዳጊዎች አደገኛውን የሜድትራንያን ባህር ሊያቋርጡ ሲሉ መሞታቸው ታውቋል። አብረው የተጓዙት ተማሪዎች 19 የነበሩ ሲሆኑ ለወሬ ነጋሪ የተረፉት አራቱ ብቻ እንደሆኑ አስተዳዳሪው ገልፀዋል። •በአውሮፓ የኢትዮጵያዊያን ፌስቲቫል፡ ሙዚቃ፣ ኳስ፣ ፍቅርና ቡጢ..በሊቢያ ውስጥ በነበሩበት ቀናት ታግተው እንደነበር የቀበሌው አስተዳዳሪ ገልፀው ዘመዶቻቸው እነርሱን ለማስለቀቅ እስከ 300 ሺህ ብር መክፈል ነበረባቸው ሲሉ ያስረዳሉ። በ1994 ዓ.ም ከኢሮብ ተነስተው ጂቡቲን አቋርጠው ወደ የመን ለመግባት ሲሞክሩ 14 ወጣቶች ባህር ላይ ሞተዋል።በዚህ ዓመት መጋቢት ወር ላይ ከጂቡቲ ወደ ሳዑዲ አረቢያ ስትጓዝ የነበረች ጀልባ ሰጥማ ከስልሳ በላይ ከአፅቢ ወረዳ የመጡ ሰዎች ህይወት መቀጠፍ ምክንያት መሆኑ ይታወሳል። 
",https://www.bbc.com/amharic/49274611
4,የጥሩ አባትነት ሚስጥሮች ምንድናቸው?,8 ኦገስት 2019,"



Image copyright
NurPhoto

በማዕከላዊ አፍሪካ ሪፐብሊክ የሚኖሩ አካ የተባለ ጎሳ አባላት የሆኑ ወንዶች ትንንሽ ልጆችን የመንከባከብ ሃላፊነት ያለባቸው ሲሆን ሴቶቹ ደግሞ ወደጫካ ሄደው የማደንና ምግብ የመሰብሰብ ተግባር ይፈጽማሉ። አባቶች ቤት ማጽዳት፣ ከልጆች ጋር መጫወት እና ምግብ የመመገብ ሥራ ሲሰሩ ነው የሚውሉት። በዚህ ተግባራቸውም የዓለም ህዝብ ከእነዚህ ሰዎች ብዙ የምንማረው ነገረ አለ በማለት አድናቆት ሲያጎርፍላቸው ቆይቷል። ጥሩ አባትነት ከብዙ ዓመታት በኋላ ትርጓሜው እየተቀየረ የመጣ ይመስላል።በአሁኑ ሰዓት ስለልጆቻቸው ስሜት የሚጨነቁና በተሻለ መልኩ ከልጆቻቸው ጋር ጊዜ የሚያሳልፉ አባቶች እንደ ጥሩና አስተዋይ አባት ይታያሉ።   በአጠቃላይ በሚባል ደረጃ እስከ ጎርጎሳውያኑ 1970ዎቹ ድረስ ከህጻናት ጋር በተያያዘ ስለአባቶች ሃላፊነት ብዙም እውቀት አልነበረም። ዋነኛውና ብዙ ጊዜ ብቸኛው ሃላፊነታቸው ኦኮኖሚያዊ የሆኑ ችግሮችን መፍታት ነበር። • ላጤ እናት መሆን የሚፈልጉ ኢትዮጵያውያን ሴቶች• የቴክኖሎጂ ፈጣሪዎች ልጆቻቸው 'ሞባይል' እንዳይጠቀሙ የሚያግዱት ለምን ይሆን?በአምስተርዳም ቭሪጅ ዩኒቨርሲቲ መምህር የሆኑት ማሪያን ቤከርማንስ በሰሩት ተከታታይ ጥናት መሰረት ምንም እንኳን አንድ ልጅ ሁለት ቤተሰቦች ቢኖሩትም 99 በመቶ የሚሆነው የልጆች ሃላፊነት የሚሸፈነው በሴቶች (እናቶች) ነው። ብዙ ጥናቶች እንዳረጋገጡት ከአባቶቻቸው ጋር ጥሩ የሆነ ግንኙነት ኖሯቸው ልጅነታቸውን ያሳለፉ ህጻናት የተሻለ የአእምሮ እድገትና ጥሩ ባህሪ ይታይባቸዋል። በህይወታቸውም ደስተኛ የመሆናቸው እድል ከፍ ያለ ሲሆን ከሌሎች ህጻናት ጋር ያላቸው ግንኙነትም ጥሩ ነው። በሌላ በኩል ከአባቶቻቸው እምብዛም ፍቅር ማግኘት ያልቻሉት ህጻናት ግን ብዙ የሥነ አእምሮ ችግሮች ይስተዋሉባቸዋል። ቀን ሥራ ውለው ማታ ላይ ወደቤት የሚመለሱ አባቶች ሁሌም ቢሆን ከልጆቻቸው ጋር መጫወት ይፈልጋሉ። በዚህ ሰዓት አባትና ልጅ የማይረሱ የጨዋታ ጊዜዎችን ማሳለፍ ይችላሉ። ድብብቆሽና አባሮሽ እንዲሁም ሌሎች ጨዋታዎችንም ያዘወትራሉ።


Image copyright
Gabriele Galimberti 

አብዛኛውን የቀኑን ጊዜ ቤት ውስጥ ከልጆች ጋር የሚያሳልፉት እናቶች ደግሞ ከልጆቻቸው ጋር ረጋ ያለና በመርህ ላይ የተመሰረት ግንኙነት ለመመስረት ይሞክራሉ። በተጨማሪም ምግብ መመገብ እንዲሁም ንጽህናቸውን መጠበቅን ያዘወተውራሉ። ይህ ደግሞ ልጆች ጨዋታና መዝናናትን ከአባቶቻቸው ብቻ እንዲጠብቁ ያደርጋቸዋል። ይህ በማይሆንበት ጊዜ ልጆች ላይ ድብርትና አንዳንዴም የከፋ የአእምሮ ችግር ያስከትልባቸዋል።      • ""እናቴ ኤች አይ ቪ እንዳለብኝ ሳትነግረኝ ሞተች""''ምናልባት ጥሩ አባትነት ሲባል ብዙዎች እጅግ ከባድና ብዙ ጊዜ የሚጠይቅ ነገር መስሎ ሊታያቸው ይችላል። ነገር ግን ልጆችን በጉልበታችን ላይ አስቀምጠን አይን አይናቸውን ማየት በራሱ እጅጉን ከፍተኛ ለውጥ ማምጣት ይችላል። በተለይ ደግሞ አዲስ የተወለዱ ህጻናት ከእናትና አባታቸው ጋር የሚያሳልፏቸው ጊዜያት ወደፊት ማንነታቸውን የመገንባት ትልቅ አቅም አላቸው'' ይላሉ ዶክተር ቤከርማንስ ።በልጅ ማሳደግ ሂደት ውስጥ ትልቁ ነገር ጥሩም ይሁን መጥፎ አብሮ ጊዜ ማሳለፍ ነው። አብሮ ጊዜ በማሳለፍ ውስጥ ልጆች ቤተሰቦቻቸውን የመላመድና ስሜታቸውን በቀላሉ መግለጽን ይማራሉ። ቤተሰቦች በተለይ ደግሞ ብዙ ጊዜን ከልጆቻቸው ጋር ማሳለፍ የለመዱ አባቶች ልጆቻቸው ምን እንደሚያስደስታቸውና ምን እንደማያስደስታቸው በቀላሉ መለየት ይጀምራሉ። ከዚህም ባለፈ ጥሩና መጥፎ የሚሏቸውን ነገሮች በጨዋታዎች መሃል ለማሳየት እድሉን ይከፍትላቸዋል።


Image copyright
Gabriele Galimberti 

ከልጆች አስተዳደግ ጋር በተያያዘ ባለንበት ዘመናዊ ዓለም ለብዙ አባቶች ችግር እየሆነ ያለው ነገር፤ በሥራ አካባቢና በሌሎች ቦታዎች ስለልጆቻቸው በነጻነት ማውራት አለመቻላቸው ነው። በተቃራኒው እናቶች የፈለጉትን ያክል ስለልጆቻቸው ሁኔታ በሥራ ቦታም ሆነ ከጓደኞቻቸው ጋር ማውራት ይችላሉ።እስቲ ስንቶቹ አባቶች ናቸው ታዳጊ ልጆቻቸውን ወደሥራ ቦታ ይዘው የሚመጡት? ምን ያህሉ አባቶች ናቸው ልጆች ሲታመሙ ወደ ህክምና ቦታ የሚወስዱት? ለእነዚህና ለሌሎች መሰል ጥያቄዎች ያለው ምላሽ ""በጣም ጥቂቶቹ"" የሚል ነው። ነገር ግን አባቶች ብዙ ጊዜያቸውን ከልጆቻቸው ጋር ማሳለፍና ጨዋታዎችን ማብዛት ሲጀምሩ በየትኛውም ጊዜም ሆነ ቦታ አብረዋቸው ለመሆን ያላቸው ፍላጎት እየጨመረ ይመጣል ይላል ጥናቱ። 
",https://www.bbc.com/amharic/48868370
5,ናይጄሪያ ውስጥ 'ሰልፊ' ሲነሱ የነበሩ ሦስት ተማሪዎች ሞቱ,8 ኦገስት 2019,"



Image copyright
Getty Images


አጭር የምስል መግለጫ

                    ተማሪዎቹ በስልካቸው ፎቶ ለመነሳት ተሰብስበው ነው አደጋው የደረሰው
                

ናይጄሪያ ውስጥ በአንድ ድልድይ ላይ ሆነው እራሳቸውን በሞባይል ስልካቸው ፎቶ (ሰልፊ) ሲያነሱ ከነበሩ የዩኒቨርሲቲ ተማሪዎች መካከል ሦስቱ ሕይወታቸው አለፈ። በሰሜናዊ ናይጄሪያ የሚገኝ ዩኒቨርሲቲ ተማሪዎች ሞት ምክንያት የሆነው ተሰብስበው እራሳቸውን ፎቶ ሲያነሱበት የነበረው ድልድይ ተደርምሶ እንደሆነ 'ፐንች' የተሰኘው ጋዜጣ ዘግቧል።  • ወጣቱ እራሱን 'ሰልፊ' ሲያነሳ ህይወቱ አለፈ• 'ሰልፊ' ለደህንነት ሲባል ሊከለከል ነው  ቡዋቺ በምትባለው የናይጄሪያ ግዛት ውስጥ በሚገኘው የአቡባካር ታፋዋ ባላዋ ዩኒቨርሲቲ ውስጥ ተማሪ የሆኑት ወጣቶች የሞቱት በዩኒቨርሲቲው ውስጥ የመማሪያ ክፍሎችንና የተማሪዎቹን መኖሪያ የሚያገናኛው ከብረት የተሰራ ድልድይ ሰኞ እለት በመፍረሱ ነው።  የዩኒቨርሲቲው ምክትል ፕሬዝዳንት ሙሃመድ አብዱልአዚዝ ስለአደጋው ሲናገሩ ""ተማሪዎቹ ከባድ ዝናብ ከጣለ በኋላ በድልድዩ በኩል ሲያቋርጡ አካባቢው ለፎቶ አመቺ ነው በማለት በሞባይሎቻቸው ፎቶ መነሳት ጀመሩ"" ብለዋል። ከዚያም ከ10 እና ከ15 ሰው በላይ መያዝ በማይችለው የመተላለፊያ ድልድይ ላይ ከ30 በላይ ተማሪዎች ተሰብስበው ፎቷቸውን በማንሳት ላይ ሳሉ ነው አደጋው የደረሰው ይላሉ ምክትል ፕሬዝዳንቱ።  • ""ሰልፊ"" ፎቶ እና የሞራል መላሸቅ• ማላዊቷ ነርስ በማዋለጃ ክፍል 'ሰልፊ' በመነሳቷ ከስራ ታገደች""ድልድዩ ሲሰራ ከባድ ጭነት እንዲሸከም ሳይሆን ተማሪዎች በአጭር ጊዜ ውስጥ አቋርጠው ከአንደኛው ህንጻ ወደሌላኛው እንዲሸጋገሩበት ብቻ ነበር"" ሲሉ ለድልድዩ መደርመስ መሸከም ከሚችለው በላይ ሰው ስለተሰበሰበ መሆኑን ተናግረዋል- ምክትል ፕሬዝዳንቱ። ስለአደጋው የወጡ አንዳንድ ዘገባዎች ከሞቱት ሦስት ተማሪዎች በተጨማሪ የተወሰኑ ተማሪዎች እንዳልተገኙ ቢያመለክቱም ምክትል ፕሬዝዳንቱ ግን ሐሰት መሆኑን ገልጸዋል። በዚህ በተማሪዎቹ ላይ በደረሰው አደጋ ምክንያት ማክሰኞ ዕለት የዩኒቨርስቲው ተማሪዎች የተቃውሞ ሰልፍ እንዳደረጉና ወደ አንደኛው የዩኒቨርሲቲው ግቢ የሚያስገቡ መንገዶችን በመዝጋት ሠራተኞች ወደ ውስጥ እንዳይገቡ አግደው እንደነበር ተገልጿል። 
",https://www.bbc.com/amharic/news-49278449
6,የአዲስ አበባ ባላደራ ምክር ቤት የፓርላማውን ውሳኔ በመቃወም መግለጫ አወጣ,8 ኦገስት 2019,"




የአዲስ አበባ ባለአደራ ምክር ቤት ሐምሌ 24 /2011 ዓ.ም የሕዝብ ተወካዮች ምክር ቤት ተወያይቶ ያፀደቃቸውን አዋጆችን ተቃውሞ መግለጫ አወጣ። የሕዝብ ተወካዮች ምክር ቤት ሐምሌ 24 ባካሄደው አስቸኳይ ስብሰባ የአዲስ አበባና የድሬዳዋ አስተዳደር ምክር ቤቶች ምርጫ እንዲራዘምና ለህዝብ ጥቅም ሲባል የመሬት ይዞታዎችን ለሚለቁ ግለሰቦች የሚከፈል ካሳን ለመወሰን የሚያስችሉ አዋጆችን ማፅደቁ ይታወሳል።የባላደራ ምክር ቤቱ ሊቀመንበር የሆኑት አቶ እስክንድር ነጋ ለቢቢሲ እንደተናገሩት የአዲስ አበባና ድሬዳዋ ምክር ቤት ምርጫ መራዘሙ በከተሞቹ ነዋሪዎችም ሆነ በሀገሪቱ ላይ አሉታዊ ተጽእኖ አለው ብለዋል።• የ'ጄል' ኦጋዴን የሰቆቃ ታሪኮች• አስራ አምስት ወጣቶችን ያጣችው ኢሮብ አሁን ያለው መስተዳድር መሬትን በሚመለከት ያለ አድልኦ ይንቀሳቀሳል በሚለው ላይ ""የፍትሀዊነት ጥያቄ አለን"" የሚሉት አቶ እስክንድር የሚሻለው የሚቀጥለው ምርጫ እስኪደረግ ድረስ ነገሮች ባሉበተት መቆየታቸው የተሻለ መሆኑን በመግለፅ ከተማዋም ኢንቨስትመንትና ሥራ እድል በዚህ የተነሳ ይጎዳል ብለው እንደማያምኑ ይናገራሉ።""የአዲስ አበባ ከተማ መስተዳድርም ሆነ ምክትል ከንቲባ ኢንጂነር ታከለ ኡማ የከተማዋን ሕዝብ ጥቅም በሚያስጠብቅ መልኩ እየተንቀሳቀሱ አይደለም"" ሲሉ ትቸታቸውን የሚያቀርቡት ሊቀመንበሩ ለዚህም አንድ ዓመት ተራዝሞለት የሥልጣን ጊዜውን ስለጨረሰ የሕዝብ ተወካዮች ምክር ቤትና የሚመለከታቸው አካላት በጋራ በመሆን ገለልተኛ የሙያተኞች አስተዳደር እንዲያቋቁሙ ጠይቀዋል።የሚቋቋመው ገለልተኛ አስተዳደር የፖለቲካ ወገንተኝነት ሊኖረው አይገባም ያሉት አቶ እስክንድር እስከምርጫ ድረስ መንግሥታዊ ሥራዎችን እንዲያስኬድ ሲሉ በመግለጫቸው ላይ መጠየቃቸውን ያስረዳሉ።በገለልተኛ የሙያተኞች አስተዳደሩ ውስጥ ምክር ቤታቸው እንደምክር ቤት እንደማይሳተፍ የገለፁት አቶ እስክንድር፤ ነገር ግን የምክር ቤቱ አባላት የሆኑ ግለሰቦች መሳተፍ ከፈለጉ እንደሚችሉ ተናግረዋል።እርስዎ በግልዎ ይሳተፋሉ? ተብለው ተጠይቀው ፍላጎት እንደሌላቸው ገልጸዋል። • ለዓመታት ወንድ ልጅ ያልተወለደባት ከተማ የአዲስ አበባ ባላደራ ምክር ቤት  ""ምክትል ከንቲባውም ሆኑ በኢህአዴግ የተሞላው የመስተዳደሩ ምክር ቤት የኦሮሚያ ልዩ ጥቅምን ተቀብሎ ለማስፈፀም እየተንቀሳቀሰ ነው"" ሲሉ ይከስሳሉ።ምክር ቤቱ ይህንን የብዙሃኑ የከተማዋ ነዋሪ አቋም ነው ብሎ መውሰዱን የሚተቹት አቶ እስክንድር በዚህ የተነሳ የከተማዋ ሕዝብ ተወክሏል ብለው እንደማያምኑ ይናገራሉ።ከዚህ በፊት የአዲስ አበባ ከተማን ያስተዳደሩት ከኦህዴድ (ኦዴፓ) የተገኙ እንደነበሩ በማስታወስ ኢንጂነር ታከለ የልዩ ጥቅሙን ለማስከበር የተለየ ያደረጉት ነገር ምንድን ነው? ተብለው በቢቢሲ የተጠየቁት አቶ እስክንድር ""መሰረታዊው ጥያቄው የጊዜ ነው"" ይላሉ።ከዚህ ቀደም የነበሩት ከንቲባዎች ከተማዋን ያስተዳደሩት ህወሓት በኢህአዴግ ውስጥ ቁልፍ ሚና ይጫወት በነበረበት ወቅት መሆኑን በመጥቀስ ""አሁን ደግሞ የኦዴፓ የበላይነት በመኖሩ ጉዳዩን ለየት ያደርገዋል"" ብለዋል።አክለውም በፊት አምባገነናዊ ሥርዓት መኖሩን ይህንን የልዩ ጥቅም ጥያቄ ማንሳት አለመቻሉን በመግለፅ አሁን በከፊልም ቢሆን ወደ ዲሞክራሲ ሽግግር እያደረግን ስለሆነ ጥያቄዎቹን ለማንሳት ችለናል ሲሉ ያስረዳሉ። የሕዝብ ተወካዮች ምክር ቤት ያሳለፈውን ውሳኔ መቃወምአቶ እስክንድር የሕዝብ ተወካዮች ምክር ቤት ያሳለፋቸው ሁለቱም ውሳኔዎች የአዲስ አበባን ሕዝብ ጥቅም አለማስከበር ብቻ ሳይሆን በሀገር አቀፍ ደረጃ ያላቸው አንድምታም ጥሩ አይደለም በማለት የምክር ቤቱን ውሳኔ የተቃወሙበትን ምክንያት ያስረዳሉ።የባላደራ ምክር ቤቱ ሊቀመንበር እንደሚሉት የሕዝብ ተወካዮች ምክር ቤትን ውሳኔ ጥያቄ ውስጥ ማስገባታቸው ሳይሆን የሚያሳልፋቸው ውሳኔዎች በሙሉ ትክክል አይደሉም እያሉ መሆኑን ይገልፃሉ።የሕዝብ ተወካዮች ምክር ቤት የሚያሳልፋቸው ውሳኔዎች በሙሉ የሕዝብ ድጋፍ አላቸው ማለት አይደለም የሚሉት አቶ እስክንድር ውሳኔዎቹ ላይ ጥያቄ ይነሳሉ በዚያ አግባብ ነው ጥያቄ ያነሳነው ብለዋል።• ለዓመታት የተጠፋፉት የወላይታ ሶዶዋ እናትና የኖርዝ ኬሮላይናዋ ልጃቸው ባለ አደራ ምክር ቤቱ እንዲቋቋም የሚፈልገው ገለልተኛ የባለሙያዎች ቡድን ከዚህ በፊት የጣሊያን ጥምር መንግሥት ሲፈርስ የተቋቁመ አይነት መሆኑን የሚያስረዱት አቶ እስክንድር ይህ ምክር ቤት እስከቀጣዩ ምርጫ ድረስ ከተማዋን በማሻገር ረገድ ቁልፍ ሚና ይጫወታል ይላሉ።የሚቀጥለው ዓመት ይካሄዳል ተብሎ ከሚጠበቀው አገራዊ ምርጫ በፊት ገለልተኛ የሙያተኞች አስተዳደር ለማቋቋምና ወደ ሥራ ለመግባት በቂ ጊዜ አለ የሚሉት አቶ እስክንድር ይህ ጉዳይ በፍጥነት እልባት የማያገኝ ከሆነ ወደ ችግር ያድጋል የሚል ግምገማ አለን ሲሉ የምክር ቤታቸውን ስጋት ይናገራሉ።  እነዚህን ሙያተኞች  አዋቅሮ ወደ ሥራ ለማስገባት አጭር ጊዜ ብቻ ነው የሚያስፈልግው የሚሉት አቶ እስክንድር ለዚህም የጣሊያንን ተሞክሮ መውሰድ ይበቃል ባይ ናቸው።ጣሊያን ግዙፍ ኢኮኖሚና ከ70 ሚሊዮን በላይ ሕዝብ እንዳላት የሚገመት መሆኗን በመጥቀስ  ወራት ባልሞላ ጊዜ ውስጥ ገለልተኛ የሙያተኞች አዋቅረው ወደ ሥራ ገብተው አሳይተዋል ስለዚህ እኛም ጋ ይህንን ማድረግ ይቻላል ይላሉ።""የሚያስፈልገን ቅንነትና የፖለቲካ ቁርጠንነት ነው"" በማለትም የሚቀጥለው ዓመት አገራዊ ምርጫ መደረጉን እርግጠኛ አለመሆናቸውን ይገልፃሉ።ጠቅላይ ሚኒስትር ዐቢይ በቅርቡ ለጋዜጠኞች በሰጡት መግለጫ ላይ ስለቀጣዩ ምርጫ ተጠይቀው ሲመልሱ 'ቢደረግ ጥሩ ነው ያንን ታሳቢ አድርገን ነው የምንንቀሳቀው፤ ሆኖም ግን አልወሰንም የምንወስነውም ብቻችንን አይደለም' ማለታቸውንም በመጥቀስ ምርጫው የሚቀጥለው ዓመት መደረግ አለመደረጉም አይታወቅም ሲሉ ጥያቄያቸውን ሲያነሱ ይህንንም ታሳቢ ማድረጋቸውን ያስቀምጣሉ።• ""የክልሎች ልዩ ኃይልን በተመለከተ ውይይት ያስፈልጋል"" የሶማሌ ክልል ም/ፕሬዝደንት አዲስ አበባ አሁን ባለው ሁኔታ ከቀጠለች ሄዶ ሄዶ አንድ ቦታ ላይ ችግር ያስከትላል የሚል እምነት አለን የሚሉት አቶ እስክንድር ለዚህም ሁላችንም የምንተማመንበት፣ ከሕግም፣ ከሞራልም፣ ከፖለቲካም አኳያ ቅቡልነት ሊኖረው የሚችል ገለልተኛ የሙያተኞች አስተዳደር ይቋቋም የሚሉት ለዚህ መሆኑን ያስረዳሉ።ምክትል ከንቲባው ምንም ጥሩ ነገር አልሰሩም?""የአዲስ አበባ ከተማ አስተዳደር ምክትል ከንቲባ የከተማዋን ሕዝብ አይወክሉም እያልን እንጂ ምንም ጥሩ ነገር እየሰሩ አይደለም አላልንም"" የሚሉት አቶ እስክንድር ""ከምክትል ከንቲባው ጋር በግል ተቃውሞም ጠብም የለንም የምንከራከረው በፖለቲካ አቋማቸው ላይ፣  በወከሉትና በሚያራምዱት ሀሳብ ላይ ነው"" ይላሉ። ""እርሳቸውን ብቻ ሳይሆን በዋናነት የምንቃወመውና የምንታገለው የሚወክሉትን ድርጅት ኢህአዴግን ነው"" በማለትም የትግላቸው ግብም በሚቀጥለው ምርጫ በአዲስ አበባ ውስጥ ኢህአዴግ እንዳይመረጥ ማድረግ መሆኑን ይገልፃሉ።• ቴክቫህ ኢትዮጵያ፡ የፀረ ጥላቻ ንግግር የወጣቶች እንቅስቃሴኢንጂነሩንም ሆነ ኢህአዴግን ስንቃወም የአብዛኛው የከተማዋን ህዝብ ፍላጎት የማይወክሉ ስለሆነ ነው በማለትም ነገ ኢንጂነሩ ይህንን አቋማቸውን ቀይረው ምክር ቤታችንን ልቀላቀል ቢሉ ያለምንም ቂም በራችን ክፍት ነው ሲሉ ያስረዳሉ።አሁን ካሉት ተቃዋሚ ፓርቲዎች የአዲስ አበባን ህዝብ ጥቅም ያስከብራል የምትሉት አለ? ተብለው የተጠየቁት አቶ እስክንድር እርሱን እያጠኑ መሆናቸውን ተናግረዋል።እንደምክር ቤት አቋም ሲወስዱም አቋማቸውን እንደሚገልፁ ገልጠዋል።
",https://www.bbc.com/amharic/news-49274471
7,ሃዩንዳይ የፀሐይ ብርሀንን የሚሰበስብ ጣሪያ የተገጠመለት መኪና ፈበረከ,8 ኦገስት 2019,"



Image copyright
Hyundai

ሃዩንዳይ ባትሪውን ቻርጅ የሚያደርጉ በጣሪያቸው ላይ የፀሐይ ብርሃን ኃይል የሚሰበስብ ጣሪያ የተገጠመላቸው ሶናታ ተሽከርካሪዎችን አስተዋወቀ። መኪና አምራቹ የኮሪያ ኩባንያ እንዳለው በመኪናው ጣሪያ ያለው የፀሐይ ብርሃን መሰብሰቢያ በቀን ውስጥ ለ6 ሰዓታት ያህል የሚያገለግል ከሆነ 60 በመቶ የሚሆን የመኪና ባትሪ ኃይል ይሰጣል።• ሃዩንዳይ የሚራመድ መኪና አምርቷል• የዓለማችን ትልቁ የመኪና አምራች ማን ነው?የፀሐይ ብርሃን መሰብሰቢያ ጣሪያው ለአዲስ ሞዴል መኪና በቂ የሆነ ኃይል የሚሰጥ ሲሆን 1300 ኪሎሜትር (800 ማይልስ) በዓመት መጓዝ ያስችላል። ሃዩንዳይ አክሎም የፀሐይ ብርሃን መሰብሰቢያውን ለብቻ በማምረትም ለሌሎች መኪናዎች እንደ አማራጭ የኃይል ምንጭ ለማቅረብም እቅድ እንዳለው ተናግሯል።የፀሐይ ብርሃን ኃይልን የሚሰበስብ ጣሪያ በመኪናዎች ላይ መግጠም የነዳጅ ፍጆታን ከመቀነሱም ባሻገር ዝቅተኛ የካርቦን ዳይ ኦክሳይድ ልቀት ስላለው የአካባቢን ብክለትም ለመቀነስ ይረዳል ተብሏል። መካካለኛ የሆነ መጠን ያለው ይህ የሰዎች ማጓጓዣ መኪና የተጠቀመውን ነዳጅ መቆጣጠር የሚያስችል የተሻሻለ ሞተርም ተገጥሞለታል።በአንድ ዲጂታል ትሬንድ በተባለ የዜና ገፅ ላይ የፃፉት ስቴፈን ኤደልስቲን ""ሃይብሪድ እንደ ሶናታ ከሌሎች የኤሌክትሪክ መኪናዎች በተለየ ተመሳሳይ የሆነና አነስተኛ ባትሪ ያላቸው ሲሆን የፀሐይ ብርሃን መሰብሰቢያ ጣሪያው ባትሪውን ቻርጅ ለማድረግ ስለሚረዳ ከፍተኛ ልዩነትን መፍጠር ይችላሉ"" ብለዋል።ሃዩንዳይ በመጠኑም ቢሆን የፀሐይ ብርሃንን የሚያስተላልፍ እና የፀሐይ ብርሃን መሰብሰቢያ የተገጠመለት መኪና እያመረተ ነው። መኪናው በሰሜን አሜሪካና ኮሪያ በገበያ ላይ እንደሚውል ተገልጿል። ሃዩንዳይ እንዳለውም በሌሎች ክፍለ ዓለማት ለመሸጥ እቅድ የለውም።በእንግሊዝ ዝቅተኛ የካርቦን ዳይ ኦክሳይድ ልቀት ያላቸው እንዲህ አይነት ተሽከርካሪዎች ከሁለት ዓመታት በላይ ለመጀመሪያ ጊዜ ዝቅተኛ ሽያጭ ማስመዝገባቸውን የሞተር አምራችና ሻጭ ማህበረሰብ (SMMT) ባለፈው ወር በሪፖርቱ አስታውቋል። • 'መንፈስ ቅዱስ' ከቅጣት የጋረደው አሽከርካሪኤስ ኤም ኤም ቲ ለመኪኖቹ የሽያጭ መቀነስ ወጥነት የጎደላቸው ፖሊሲዎችና ለሃይብሪድ መኪናዎች ከመንግሥት ይደረግ የነበረው በሚገባ ያልታሰበበት ድጋፍ መነሳቱ እንደሆነ ያስቀምጣል። ሃዩንዳይ የፀሐይ ብርሃን መሰብሰቢያ የተገጠመለት መኪና በማምረት የመጀመሪያው የመኪና አምራች አይደለም።  እንደ ቶዮታ ፕሪየስ እና ቅንጡ የሆነው ካራማ ሬቬሮ መኪኖች የፀሐይ ጉልበትን በአማራጭነት ይገለገሉበታል። ከዚህም በተጨማሪ ኔዘርላንድስ ላይትይር የፀሐይ ብርሃንን ጉልበት በመጠቀም የመኪናውን ባትሪ መሙላት የሚችሉ በሞተር መሸፈኛው ላይ እና በጣራው ላይ የፀሐይ ብርሃን መሰብሰቢያ የተገጠመላቸው መኪኖችን ለማምረት እየሰራ መሆኑን አስታውቋል።ይህ ላይትይር በአውሮፓዊያኑ 2021 ገበያ ላይ ሲውል የአንዱ መኪና ዋጋ 149 ሺህ ዩሮ (137 ሺህ ፓውንድ) እንደሚያወጣ ይጠበቃል።
",https://www.bbc.com/amharic/news-49274400
8,የኢትዮጵያ ንግድ ባንክ አገልግሎት ለምን ተስተጓጎለ?,7 ኦገስት 2019,"



Image copyright
REUTERS/Maheder Haileselassie Tadese

በመላው ሃገሪቱ ባሉት ቅርንጫፎችና በትልቅነቱ ቀዳሚ እንደሆነ የሚነገርለት ኢትዮጵያ ንግድ ባንክ ለአራት ተከታታይ ቀናት ተስተጓጉሎ የነበረውን አገልግሎት አስተካክሎ መደበኛ አገልግሎቱን መስጠት እንደጀመረ የባንኩ የሕዝብ ግንኙነት ኃላፊ የአብሥራ ከበደ ለቢቢሲ ገለፁ።• በሴት ሰራተኞች ብቻ አገልግሎት የሚሰጥ የባንክ ቅርንጫፍ ተከፈተ• የአማራ ክልል ተፈናቃዮች ስለ ንግድ ባንክ እርዳታ ምን ይላሉ?ከሰሞኑ አዲስ አበባን ጨምሮ በተለያዩ አካባቢዎች ከሚገኙ የኢትዮጵያ ንግድ ባንክ ቅርንጫፎች የተለመደውን አገልግሎት ማግኘት እንዳልቻሉ ተገልጋዮች ገልጸዋል። የኢትዮጵያ ንግድ ባንክ ከ22 ሚሊዮን በላይ ደንበኞችና ከ1450 በላይ ቅርንጫፎች እንዳሉት የገለፁት ኃላፊው፤ ከባለፈው ሳምንት አርብ ጀምሮ ሲስተሙ የመዘግየት ችግር እንዳጋጠመውና ሙሉ በሙሉ ተስተጓጉሎ እንደነበር አረጋግጠዋል።ይሁን እንጂ ባሳለፍነው እሁድ ወደ መደበኛ አገልግሎት ተመልሶ የኤትኤም ማሽኖች ሙሉ በሙሉ አገልግሎት ሲሰጡ እንደነበር ገልጸዋል።ይኽው አገልግሎት እንደገና ሰኞ ጠዋት ጀምሮ በድጋሚ መስተጓጎል ገጥሞት የነበረ ቢሆንም ማክሰኞ ከሰዓት ጀምሮ መደበኛ አገልግሎታቸውን እየሰጡ ይገኛሉ ብለዋል።""በአጠቃላይ ለአንድ ቀን ተኩል ያህል ነበር አገልግሎቱ የተቋረጠው"" የሚሉት ኃላፊው አገልግሎቱ ከተስተካከለ በኋላ በየቅርንጫፎቹ የደንበኞች ቁጥር ጨምሮ ነበር ይላሉ።ስለ ሲስተሙ መጨናነቅ የተጠየቁት አቶ የአብሥራ ""እንዲህ ነው ተብሎ የሚገለፅ ነገር የለም፤ ግን ቴክኖሎጂ በባህሪው ድንገት የሚፈጠሩ ችግሮችን ያስተናግዳል"" ሲሉ ምላሻቸውን ሰጥተዋል።የሲስተም መጨናነቅ በባንኩ ውስጥ አሊያም በውጭ በሚፈጠሩ የኢንተርኔትና የኤሌክትሪክ ኃይል መቆራረጥ ምክንያት ሊፈጠር እንደሚችል የሚያስረዱት ኃላፊው፤ አሁን ያጋጠመው ችግር ግን በራሱ በባንኩ ሲስተም መጨናነቅ ምክንያት የተፈጠረ ነው ብለዋል።እርሳቸው እንደሚሉት ባንኩ ለሚመጡት 10 ዓመታት የሚያገለግል ዘመናዊ የመረጃ ቋት ያለው ቢሆንም ያጋጠመው እክል አንዳንድ ጊዜ በቴክኖሎጂ ላይ በሚፈጠሩ ጊዜያዊ ችግሮች ነው።በነበረው መስተጓጎል የደረሰውን ኪሳራ አስመልክተን ጥያቄ ያነሳንላቸው አቶ የአብሥራ ""ባንኩ የደንበኞች አገልግሎት ላይ ትኩረት አድርጎ ሲሰራ ነበር እንጂ፤ ባጋጠመው መስተጓል ያጋጠመው ኪሳራ ስሌት ውስጥ አልገባም""ብለዋል።ኃላፊው አክለውም ወደፊት ተመሳሳይ ችግር እንዳያጋጥም እየሠሩ መሆናቸውን አስረድተዋል።የደንበኞች ቁጥር በጨመረ ቁጥርም እንዲህ ዓይነት መጨናነቆች እንዳይከሰቱ ባንኩ አስፈላጊውን ሁሉ እያደረገ መሆኑን ገልጸዋል። ከዚህም ባሻገር የኢትዮጵያ ንግድ ባንክ የሞባይል ባንክ፣ የኢንተርኔት፣ ሲቢኢ ብር፣ በካርድ አገልግሎት ክፍያ መፈፀሚያ ማቅረቡን በመግለፅ ደንበኞች ሳይንገላቱና ሳይደክሙ አገልግሎቱን መጠቀም እንደሚችሉ ጠቁመዋል።እንደ አማራጭ የቀረቡት መንገዶች ከኢንተርኔት አገልግሎት ላይ የተመሰረቱ ናቸው። በኢትዮጵያ ያለው የኢንተርኔት ተደራሽነትና ፍጥነት በርካቶች የሚማረሩበት ነው። እንዲያም ሲል በተለያዩ ምክንያቶች በተለያዩ ጊዜያት መዘጋቱ ጉዳዩን የከፋ ያደርገዋል።በመሆኑም እነዚህ ንግድ ባንክ ያስቀመጣቸው አማራጭ አገልግሎቶች የበለጠ ጫናው ላይ አይወድቁም ወይ? ስንል ለኃላፊው ጥያቄ አንስተን ነበር።ኃላፊውም ችግሮች መኖራቸውን አምነው የኢትዮጵያ ንግድ ባንክ ለችግሮቹ እልባት ለመስጠት ሃገሪቱ ውስጥ ያለውን እንዲሁም የራሱንም መሠረተ ልማት አጣምሮ እንደሚጠቀም ገልፀዋል።በዚህ መካከል የሚፈጠሩ ችግሮችን ለመፍታት ጥረት እየተደረገ ደንበኞች ፈጣን አገልግሎት እንዲያገኙ ይደረጋል ብለዋል።""እስካሁን ከ5 ሚሊዮን በላይ የኤትኤም ካርድ ተጠቃሚዎች እና ከ2 ሚሊዮን በላይ የሞባይል ባንክ ተጠቃሚዎች አሉ"" የሚሉት ኃላፊው በኢትዮጵያ ካለው የሕዝብ ብዛት ጋር ሲነፃፀር በጣም አነስተኛ እንደሆነ ጠቅሰዋል። ይሁን እንጂ በአገሪቱ የሚፈጠሩ ክፍተቶቹን ባንኩ እየሞላ አገልግሎት መስጠታቸውን እንደሚቀጥሉ ያስረዳሉ። የኢትዮጵያ ንግድ ባንክ ያጋጠመው መስተጓጎል ተፈታ ካለ በኋላ በአንዳንድ አካባቢዎች የሚገኙ ተጠቃሚዎችና የባንኩ ሠራተኞችን በመጠየቅ ለማረጋገጥ ባደረግነው ሙከራ የነበረው ችግር መፈታቱን የገለጹ ሲሆን በተወሰኑ ቦታዎች ላይ የሲስተም ዘገምተኛ መሆን እንዳለ ገልጸዋል።ስለ ኢትዮጵያ ንግድ ባንክ ኃላፊው እንደነገሩን...• ከ22 ሚሊየን በላይ ደንበኞች አሉት• የተቀማጭ ገንዘብ መጠኑ 542 ቢሊየን ብር ደርሷል• አጠቃላይ ሃብቱ ከ660 ቢሊየን ብር በላይ ነው• ከ5 ሚሊየን በላይ የኤ ቲ ኤም ካርድ ተጠቃሚዎች አሉት• ከ2 ሚሊየን በላይ የሞባይል ባንክ ተጠቃሚዎችን ያስተናግዳል• 38 ሺህ ሠራተኞች አሉት• ከ1450 በላይ ቅርንጫፎች አሉት• የደበኞች ቁጥር በየዓመቱ በ2 እና 3ሚሊየን ብልጫ ያሳያል። 
",https://www.bbc.com/amharic/news-49260745
9,ልጃቸውን ወደ ፓርላማ ይዘው የመጡት አባል ከምክር ቤቱ ተባረሩ,7 ኦገስት 2019,"



Image copyright
Twitter 

አንዲት የኬንያ ፓርላማ አባል ጨቅላ ልጃቸውን ወደ ምክር ቤት ይዘው በመምጣታቸው ከፓርላማው በግድ እንዲወጡ መደረጋቸው ተነገረ። ዙሌካህ ሃሰን የተባሉት የፓርላማ አባል ጨቅላ ልጃቸውን ወደ ምክር ቤት ይዘው ለመሄድ የተገደዱት ችግር አጋጥሟቸው እንደሆነ ቢናገሩም ሰሚ አላገኙም።ውይይት ላይ የነበረው የኬንያ ፓርላማ በመንግሥት በሚተዳደረው ኬቢሲ ቴሌቪዥን በቀጥታ ሲተላለፍ የቆየ ሲሆን የፓርላማ አባሏ ልጃቸውን ታቅፈው ሲገቡ ስርጭቱ ለአጭር ጊዜ ተቋርጦ ነበር። ከዚህ ክስተት በኋላ አንዳንድ አባላት ጩኽት በማሰማታቸውና ትርምስ በመፈጠሩ የፓርላማው ምክትል አፈ ጉባኤም በምክር ቤቱ ውስጥ የተፈጠረው ክስተት ለመቆጣጠር አስቸጋሪ ሆኖባቸው ነበር። • መንግሥት በምን የሕግ አግባብ ኢንተርኔት ይዘጋል?• ለኬንያ ፓርላማ የተላከው ጭነት ባዶውን ተገኘ ምክትል አፈ ጉባኤው ልጃቸውን ይዘው የመጡትን የምክር ቤት አባል ድርጊት ""ታይቶ የማይታወቅ"" ነው በማለት ከስብሰባ አዳራሹ እንዲወጡ አዘዋል። የፓርላማ አባሏ ዙሌካህ ሃሰን ለጋዜጠኞች እንደተናገሩት ከስድስት ዓመት በፊት ለልጆች የሚሆን ክፍል በፓርላማው ውስጥ እንዲዘጋጅ የተወሰነ ቢሆንም ተግባራዊ አልሆነም ሲሉ ተናግረዋል።  ""ከህጻን ልጄ ጋር ወደ ፓርላማው ላለመምጣት የቻልኩትን ለማድረግ ሞክሬ ነበር። ነገር ግን ከአቅሜ በላይ የሆነ ችግር ስላጋጠመኝ ነው የተገደድኩት፤ ምን ማድረግ እችላለሁ?"" ሲሉ በምሬት ገልጸዋል። • ሙዚቀኛው የፓርላማ አባል በኡጋንዳው ፕሬዝዳንት ላይ በመሳለቁ ተከሰሰየፓርላማ አባሏ አክለውም የህጻናት ማቆያ ቢኖር ኖሮ ይህ አይነቱ ነገር እንደማይከሰት በመጥቀስ ""በርካታ ሴቶች በፓርላማው ውስጥ እንዲሳተፉ የምንፈልግ ከሆነ ምቹ ሁኔታዎች መዘጋጀት አለባቸው"" ሲሉ ዙሌካህ ሃሰን ጠቅሰዋል። በፓርላማው መመሪያ መሰረት ህጻናትን ጨምሮ አባል ያልሆኑ ሰዎች ወደ ምክር ቤቱ መግባት አይፈቀድላቸውም። የፓርላማ አባሏ ከነልጃቸው ከምክር ቤቱ ከተባረሩ በኋላ በማኅበራዊ መገናኛ መድረኮች ላይ ክርክር ተነስቷል። ሌሎች ሃገራት ህጻናት ወደ ፓርላማ እንዲመጡ መፍቀዳቸውን እንደምሳሌ በማንሳት የምክር ቤት አባሏን ሲያደንቁ፤ ሌሎች ደግሞ እናትየው ይህን ያደረገችው ትኩረት ፍለጋ ነው በሚል ወቀሳ ሰንዝረዋል። 
",https://www.bbc.com/amharic/news-49264236
10,ለዓመታት ወንድ ልጅ ያልተወለደባት ከተማ,7 ኦገስት 2019,"



Image copyright
Getty Images

ወንድ ልጅ ከተወለደ ዓመታት የተቆጠሩባት በደቡብ ፖላንድ የምትገኝ አንዲት ትንሽ ከተማ ከንቲባ፤ ወንድ ልጅ ለሚወልዱ ጥንዶች ሽልማት እንደሚሰጡ አሳወቁ።በከተማዋ ወንድ ልጅ ከተወለደ አስር ዓመት ሊሆን የተቃረበ ሲሆን ይህም የከተማዋን አስተዳዳሪ ሳያሳስባቸው አልቀረም። • ለዓመታት የተጠፋፉት የወላይታ ሶዶዋ እናትና የኖርዝ ኬሮላይናዋ ልጃቸው እምብዛም የዜና ርዕስ ሆና የማታውቀው ሚየሲች ኦድርዛንሰኪ የተባለችው ከተማ የወንድ ልጆች መወለድን ለማበረታታት በወሰደችው እርምጃ መነጋገሪያ ሆናለች። አንድ መቶ ያህል ቤቶች ብቻ ያሏት ይህች ከተማ ሰፋፊ የእርሻ መሬት የሚገኝባት ሲሆን፤ ህጻናትን ለማሳደግ አመቺ ቦታ ናት ተብሎ ይታሰባል። ነገር ግን ባለፉት ዓመታት የአካባቢውን ነዋሪ ያሳሰበው ነገር የተወለዱት ህጻናት ሴቶች ብቻ መሆናቸው ነው።በከተማዋ ያለው የወሊድ መጠን እጅግ በጣም አነስተኛ የሚባል ሲሆን፤ የመጨረሻው ወንድ ልጅ ከተወለደ በኋላ ባሉት ዓመታት ውስጥ 12 ህጻናት የተወለዱ ሲሆን ሁሉም ሴቶች ናቸው ተብሏል። • የሕንድ 21 ሚሊዮን 'ያለተፈለጉ' ሴት ልጆች • ወንዶች በአደባባይ ላይ ልጆች ቢያዝሉስ?የወንዶች ቁጥር መቀነስ ጉዳይ በስፋት ትኩረት ያገኘው በከተማዋ የሚገኙ ሴቶች አንድ የበጎ ፈቃድ የእሳት አደጋ ሠራተኛን አሰልጣኛቸው እንዲሆን ከጠየቁት በኋላ ነው። ሴቶች ብቻ የሆኑበት የከተማው ቡድን አካባቢያዊ ውድድሮችን ካሸነፉ በኋላ ጋዜጠኞችና ተመራማሪዎች ጥያቄ በማንሳታቸው ጉዳዩ ትኩረት ማግኘቱም ተጠቅሷል።የከተማዋ ማዘጋጃ ቤት ከንቲባ ራጅሙንድ ፍሪችኮ እንደተናገሩት፤ በጉጉት የሚጠበቀው ወንድ ልጅ ድንቅ ሽልማት የሚበረከትለት ሲሆን አንድ ዛፍ በስሙ ይሰየምለታል።
",https://www.bbc.com/amharic/news-49264237
