ደረጃ,ርዕስ,ቀን,ዜና,ድረ-ገጽ
1,ጠቅላይ ኤታማዦር ሹም ጄኔራል ሰዓረ መኮንን መገደላቸው ተነገረ,23 ጁን 2019,"



Image copyright
Getty Images

የኢፌዲሪ ጦር ኃይሎች ጠቅላይ ኤታማዦር ሹም ጄኔራል ሰዓረ መኮንን በትናንትናው ጥቃት መገደላቸውን ተነገረ።መቀሌ የሚገኘው የቢቢሲ ሪፖርተር ድምፂ ወያነና የትግራይ ቴሌቪዥን የጄኔራል ሰዓረን መገደል ዘግበው የህወሓት ስራ አስፈፃሚ ኮሚቴ የሃዘን መግለጫ መልእክትንም አቅርበዋል።•የመፈንቅለ መንግሥቱና የግድያ ሙከራዎች•የከሸፈው መፈንቅለ መንግሥት ሥዕላዊ መግለጫ•ጓድ መንግሥቱ እንባ የተናነቃቸው 'ለትከጄኔራል ሰዓረ በተጨማሪ ጄኔራል ገዛኢ አበራም ህይወታቸው ማለፉን በተጨማሪ ዘግበዋል።በአማራ ክልል በተሞከረው መፈንቅለ መንግሥትም ሁለት የክልሉ ባለስልጣናት መሞታቸው የተገለፀ ሲሆን ማንነታቸው እስካሁን አልታወቀም። 
",https://www.bbc.com/amharic/news-48735439
2,መፈንቅለ መንግሥቱና የግድያ ሙከራዎች,23 ጁን 2019,"



Image copyright
FBC

መፈንቅለ መንግሥት በአማራ ክልል መስተዳደር ላይ ባህር ዳር ከተማ ውስጥ ተሞክሮ እንደ እንደከሸፈ ከተነገረ ከሰዓታት በኋላ በሃገሪቱ ጦር ኃይሎች ጠቅላይ ኤታማዦር ሹም ላይ የግድያ ሙከራ መፈጸሙን ጠቅላይ ሚኒስትር ዐብይ አህመድ አረጋገጡ።ባህር ዳር ውስጥ ስለተሞከረው መፈንቅለ መንግሥት ዝርዝር መረጃ እየተጠበቀ በነበረበት ጊዜ ዕኩለ ሌሊት ገደማ በወታደራዊ የደንብ ልብስ ብሔራዊው ቴሌቪዥን ላይ ቀርበው መግለጫ የሰጡት ጠቅላይ ሚኒስትሩ የሠራዊቱ ጠቅላይ ኤታማዦር ሹም ጄነራል ሰዓረ መኮንን ላይ የመግደል ሙከራ መፈጸሙን ገልጸዋል። •ጓድ መንግሥቱ እንባ የተናነቃቸው 'ለት•የከሸፈው መፈንቅለ መንግሥት ሥዕላዊ መግለጫጠቅላይ ሚኒስትሩ በመግለጫቸው ላይ እንደገለጹት ባህር ዳር ከተማ ውስጥ የመፈንቅለ መንግሥት ሙከራ የተደረገው የክልሉ ከፍተኛ ባለሥልጣናት ስብሰባ በማካሔድ ላይ በነበሩበት ጊዜ ነው። በመፈንቅለ መንግሥት ሙከራው ወቅት ጥቃት ከተፈጸመባቸው መካከል ""ከፊሉ መሞታቸውንና ከፊሉ መቁሰላቸውን"" ጠቅላይ ሚኒስትሩ የተናገሩ ሲሆን ጉዳቱ የደረሰባቸው እነማን እነደሆኑ የሰጡት ምንም አይነት ማብራሪያ። ጨምረውም ከአመሻሽ በፊት በባህር ዳር ከተማ ተሞክሮ በከሸፈው የመፈንቅለ መንግሥት ሙከራ ጉዳት መድረሱን አመልክተው፤ አዲስ አበባ ውስጥ በኤታማዦር ሹሙ ላይ የተፈጸመው የመግደል ሙከራ ከመፈንቅለ መንግሥቱ ሙከራ ጋር ግንኙት እንዳለው አመልክተዋል። •ጠቅላይ ኤታማዦር ሹም ጄኔራል ሰዓረ መኮንን መገደላቸው ተነገረ ጠቅላይ ሚኒስትሩ እንዳሉት ኤታማዦር ሹሙ ከመፈንቅለ መንግሥት ሙከራው ጋር በአማራ ክልል የተከሰተውን ችግር ለመቆጣጠር የሚደረገውን ጥረት እየመሩ እንደነበርጠቁመው ጥቃቱም ምሽት ላይ ""ቅጥረኞች"" ባሏቸው ሰዎች እንደተፈጸመባቸው ገልጸዋለ። በኤታማዦር ሹሙ ላይ የመግደል ሙከራውን የፈጸሙት ግለሰቦች መያዛቸውንና በቀጣይነትም በድርጊቱ ውስጥ እጃቸው አለበት የሚባሉትን በቁጥጥር ሥር ለማዋል እየተሰራ መሆኑን ተናግረው፤ ለመከላከያ ሠራዊትና ለፌደራል ፖሊስ አባላት ባቀረቡት ጥሪ ሃገራቸውንና ባንዲራቸውን አስቀድመው በአንድነት በሃገር ላይ የሚሰነዘርን ጥቃት በመመከት ጀግንነታቸውን ዳግም እንዲያረጋግጡ ጥሪ አቅርበዋል። አዲስ አበባ ላይ በተፈጸመው ጥቃት ተጎድተዋል ከተባሉት የመከላከያ ሠራዊት ጠቅላይ ኤታማዦር ሹም በተጨማሪ አንድ የቀድሞ ጀነራልም ጥቃት እንደተፈጸመባቸው እየተነገረ ነው። 
",https://www.bbc.com/amharic/news-48735457
3,ኢንተርኔትን የሚሾፍረው የወሲብ ፊልም ይሆን?,9 ጁን 2019,"



Image copyright
Getty Images

 ቁጥሮች እንደሚያሳዩት ከሰባት ኢንተርኔት ተጠቃሚዎች አንዱ የወሲብ ፊልምን ለማየት ሲል ድረ-ገጾችን ያስሳል። በእርግጥ ጉዳዩን ማንኳሰስ ባይሆንም ስድስቱ ተጠቃሚዎች ሌላ መረጃ ፈላጊዎች ናቸው። በጣም ዝነኛው የወሲብ በይነ መረብ - Pornhub - ከእነ ኔትፍሊክስና ሊንክደን ጋር እኩል ተመልካች አለው። የወሲብ ፊልም ዝነኛነቱ በዓለም ላይ 28ኛ ደረጃ ላይ ይገኛል።አዳዲስ ቴክኖሎጂዎች ውድና ተዓማኒነት የሚጎድላቸው ናቸው። ቴክኖሎጂውን በቀላሉ መረዳት የሚችሉ ደንበኞችን ለመያዝ ለገበያው የሚመጥን ስራ ያቀርባሉ። አንድ ጊዜ ዋጋው ከወረደና ተዓማኒነት ካገኘ ግን ተጠቃሚና ትልቅ ገበያ ያገኛል። የወሲብ መረጃዎች ለኢንተርኔት እድገት አዎንታዊ ሚና መጫዎታቸውን የሚገልጽ ጽንስ ሃሳብ አለ። ለሌሎች ቴክኖሎጂዎችም እንዲሁ።• እንግሊዛውያን የወሲብ ሕይወታቸው ''ደካማ ነው'' ተባለዘመናዊ ምጣኔ ሃብትን የሚያመጡ ሌሎች ጉዳዮችጥበብ ሲወለድ ጀምሮ ወሲብ ቀዳሚ ጉዳይ ነው። የቀደምት ስልጣኔ የዋሻ ላይ ስዕሎች እንደሚያሳዩት መቀመጫ (ቂጥ)፣ ጡት፣ የሴት ብልትን አካባቢ የሚያሳዩና ትልቅ የወንድ ብልት ዋነኛ የጥበብ መገለጫዎች ናቸው። ከ11 ሺህ አመታት በፊት የአይሁድ እረኞች በዋሻ ላይ ወሲብ ሲፈጽሙ የሚያሳይ ስዕል ቀርጸዋል። ከ4 ሺህ ዓመት በፊት በሜሶፖታሚያ ስልጣኔ ሁለት ጥንዶች በሸክላ ግድግዳ ላይ ወሲብ ሲፈጽሙና ሴትዮዋ ቢራ ስትጎነጭ ያሳያል። በሰሜን ፔሩም ከብዙ አመታት በፊት በሴራሚክስ ላይ የተሰራ ወሲብ የሚፈጽሙ ጥንዶችን አስቀምጧል።ነገር ግን የጥበብ ውጤቶች እነዚህን ወሲባዊ ይዘት ያላቸው ጉዳዮች ይዘው ቢወጡም ዋነኛ ጥበቡን ለመስራት ያነሳሳቸው ቀዳሚ ምክንያት ወሲብ ነው ማለት ግን አይቻልም። እንደዚህ ለማሰብ የሚያስችል በቂ ምክንያት የለም። የጉተንበርግን የህትመት ማሽን ማሰብ ይቻላል። በዋናነት ወሲብ ቀስቃሽ መጽሃፍት የሚታተሙበት ቢሆንም መነሻው ግን የሃይማኖት መጽሃፍት እንዲታተሙበት ነበር። በሚገርም ሁኔታ ደግሞ የ19ኛው መቶ ክፍለ ዘመን ፋሽን ፎቶ የነበረው ከንፈርን ማዕከል ያደረገ ፎቶ ነበር።በፈረንሳይ ፓሪስ የፎቶ ስቱዲዮን መገንባት መቻል ትልቅ የንግድ ስኬት ተደርጎ ይወሰድ ነበር። መንግስትም ክልከላ ስለሚያደርግበት ጭምር። በወቀቱ ደንበኞች ለዚህ አይነቱ ፎቶ የተጠየቁትን ይከፍሉ ነበር። በጊዜው ዋጋ ወሲብ አነሳሽ ፎቶን ለመግዛት የሚያወጡት ዋጋ በወሲብ ስራ የተሰማራችን ሴት ለማግኘት ከሚያስፈልገው ገንዘብ በላይ ነበር። • ለወሲብ ትክክለኛው ዕድሜ የቱ ነው?  • 100 ሺህ ብር፤ ብልትን ለማወፈርተንቀሳቃሽ ምስል ሲጀመር ደግሞ ውድ በመሆኑ ፊልም የሚያሳዩ ሰዎች ገንዘባቸውን ለማካካስ ሲሉ ብዙ ተመልካች ይፈልጉ ስለነበር በዚህ ምክንያት ወሲብ ነክ ፊልሞችን በአደባባይ አያሳዩም ነበር። እየቆየ ሲመጣ ግን አንዳንዶች በቤታቸው ሲመለከቱት በአደባባይ ከህዝብ ጋር የሚያዩ ወጣቶችም ነበሩ። በ1960ዎቹ ደግሞ ሳንቲም ተጨምሮበት ማንም ሊያይ በማይችልበት ሁኔታ ለብቻ የወሲብ ፊልሞችን ማየት የሚያስችሉ አነስተኛ ቤቶች ተፈጠሩ። አንዷ ቤትም በሳምንት ብዙ ሸህ ዶላር ትሰበስብ ነበር። በግል ሳይሳቀቁ ማየት የሚቻልበት እድል ሙሉ በሙሉ የተፈጠረው ግን የቪዲዮ መቅረጫ መሳሪያ (VCR) ሲመጣ ነው። ሰው በጣም በግሉ ማየትን ይሻ ስለነበርም መመረት እንደተጀመረም ጠጥሩ ገበያ አግኝቷል።ቤት ተቀምጠው ፊልሙን ማየት የሚሹ ወጣቶች ደግሞ ይህን መሳሪያ በመግዛት ቀዳሚ ናቸው። በ1970ዎቹ አብዛኛዎቹ የቪዲዮ ቴፖች የሚሸጡት የወሲብ ፊልሞችን ነበር። በጥቂት አመታት ውስጥ ደግሞ የቤተሰብ ፊልም የሚመለከቱ ሰዎች በመበራከታቸው በአንጻሩ የወሲብ ፊልሙ መቀዛቀዝ ታይቶበታል።በቴሌቪዥንና በኢንተርኔት ላይም እየሆነ ያለው ተመሳሳይ ታሪክ ነው። በ1990ዎቹ በተጠቃሚዎች ላይ በተደረገ ጥናት ኢንተርኔት ላይ ከሚጋሩ ስድስት መረጃዎች አንዱ ከወሲብ ጋር የተያያዘ ነው። በቅርቡ በኢንተርኔት ላይ የተደረጉ ወሬዎች (chats) ውጤት የሚያሳየውም ተመሳሳይ ነው። በአሁኑ ወቅትም ከዚሁ ጋር በተያያዘ አጥኝዎች የሚሰጡት ሃሳብ ስህተት ሊሆን የሚችልበት እድል የለውም። የወሲብ መረጃዎች ፍላጎት በመኖሩ ፈጣንና አቅም ያለው ኢንተርኔት እንዲኖርም ምክንያት ሆኗል።• የወሲብ ቪዲዮ ህይወቷን ያሳጣት ወጣት • በወሲብ ፊልሞች ሱሰኛ የሆኑ ወጣት ሴቶችበሌሎች ዘርፎችም ግኝቶችን አስገኝቷል።  በድረ-ገፆች የሚቀርቡ የወሲብ ፊልሞችን ለማቅረብ የበይነ መረብ ቴክኖሎጂን ወደፊት ለማራመድ የመጀመሪያዎቹ ነበሩ። ለምሳሌ የቪድዮ ፋይሎችን ለእይታ እንዲቀርቡ ማሳነስ፣ ለተጠቃሚው ቀለል ያሉ በበይነ መረብ የመክፈያ ዘዴዎችን በመፈየድ እና የማርኬቲንግ ፕሮግራሞችና ሌሎችም ንግዶች ማስተዋወቂያ በገፃቸው እንዲያሳዩ በማድረግ ረገድ ማለት ነው።እነዚህ ሁሉ ሰፊ ተደራሽነትን ለማግኘት የሚደረጉ ጥረቶች ናቸው። ኢንተርኔት በመስፋፋቱም በሌሌች ጉዳዮች ላይ እንዲያተኩሩና ወሲብ ላይ ያላቸው ተሳትፎ እንዲቀንስ ያደርጋል።በአሁኑ ወቅት የወሲብ ፊልምን ሞያዬ ብለው ለሚሰሩት ሰዎች ፈተና ሆኗል። ጋዜጦችንና ሙዚቃዎችን የሚያቀርቡ ሰዎች ገበያው በኢንተርኔት ተወስዶባቸው ገዥ እንዳጡት ሁሉ የወሲብ ሰራተኞችም ቪዲዮውን እነ  ፖርን ሃብ (Pornhub) በበየነ መረብ በበቂ ሁኔታ ቀድመው በማቅረባቸው እነርሱ ገዥ የላቸውም።ጆን ሮንሰን The Butterfly Effect በሚለው ተከታታይ ገለጻው እነዚህን የተዘረፉ የወሲብ ፊልሞች መመለስና ገበያውን ነጻ ለማድረግ ሙከራ ቢኖርም ከባድ መሆኑን ገልጸዋል። በጣም እያደገ የመጣው ዘርፍ 'ካስተም' ማለትም እያንዳንዱ በፍላጎቱ የሚስተናገድበት ዘርፍ ነው። ለምሳሌ ብዙዎች እንደሚያደርጉትና አንድ ግለሰብ ኬሲ ካልቨርት የተሰኘችውን ወሲብ ፊልም ተዋናይ የቴምብር ስብስቦቹን በፊልም እንድታወድም እንደከፈላት ማለት ነው።• የሥራ ቦታ ወሲባዊ ትንኮሳ የቱ ነው?• ግብጽ 'የፒራሚድ የእርቃን ምሰል' ላይ ምርመራ ጀመረች በርግጥ ይዘቱን ለሚፈጥሩት ሰዎች መጥፎ ቢሆንም እንደ አጠቃላይ የኢንተርኔት ተጠቃሚዎችን በማሳደግ ረገድ ግን አዎንታዊ ተጽዕኖ አለው። ምክንያቱም ከብዙ ተጠቃሚዎች ገንዘብ በመሰብሰብና ማስታወቂያ በመስራት ዳጎስ ያለ ገንዘብ ለመሰብሰብ አስችሏል። በወሲብ ፊልም በአሁኑ ወቅት የፖርን ሃብንና  ሌሎች ሰባት የወሲብ በይነ መረቦችን በባለቤትነት የሚመራው ማይንድጊክ ከአስሩ ቀዳሚዎች አንዱ ነው።በኪው ጎዳና (Avenue Q) የሚታየው ኀሳይ መሲሁ ድርጅት ቀኑን ሙሉ ምንም አይሰራም። የወሲብ ፊልም ብቻ። በመጨረሻ ግን ሌሎች ገጸ ባህሪያት እርሱ ሚሊኒየር ሲሆን ይገረማቸዋል። በመሆኑም ኀሳይ መሲሁ እውነት ባይሆንም ለእውነት የቀረበ ነው። በርግጠኝነት መናገር የሚቻለው ግን ወሲብ ላይ ገንዘብ አለው።ይህን ለማድረግ የተሻለው ነገር ግን ይህን መተካት የሚችል ቴክኖሎጂ መስራት ነው። ምናልባትም ሮቦቶችን ለወሲብ ፊልም መጠቀም ሊሆን ይችላል። በየጊዜው በሚፈጥነው የቴክኖሎጂ ግኝት ግን የወሲብ ጉዳይ መቋጫ ሊያገኝ አልቻለም።
",https://www.bbc.com/amharic/48523385
4,በ10ኛ ክፍል ማጠናቀቂያ ፈተና 28 ተማሪዎች መውለዳቸው ተገለፀ,13 ጁን 2019,"



Image copyright
Ministry of Education 

ትናንት በተጠናቀቀው የዘንድሮው 10ኛ ክፍል ማጠናቀቂያ የአገር አቀፍ ፈተና 28 ሴቶች በፈተና ላይ ሳሉ መውለዳቸውን የትምህርት ሚኒስቴር ኮሚዩኒኬሽን ዳይሬክቶሬት ዳይሬክተር ወ/ሮ ሃረጓ ማሞ ለቢቢሲ ገልፀዋል።ዳይሬክተሯ እንዳሉት ተማሪዎቹ በምን ሁኔታ ጋብቻ ፈፀሙ? ያለ ዕድሜ ጋብቻ ነበር ወይ? የሚለው በጥናት የሚታወቅ ቢሆንም አሁን ባላቸው መረጃ ሁሉም በትዳር ላይ የነበሩ ሴቶች ናቸው።• የ29 ዓመቷ የህክምና ዶክተርና ኢንጅነር ዕልልታ ጉዞ ከእነዚህም መካከል 27ቱ የመደበኛ ትምህርት ተማሪዎች ሲሆኑ እንዷ የግል ተፈታኝ መሆኗም ታውቋል።በአገሪቷ የተለያዩ ቦታዎች በሚገኙ የመፈተኛ ጣቢያዎች ማለትም በደቡብ 11፣ በትግራይ 4፣ በአማራ 2፣ በኦሮሚያ 6፣ በቤኒሻንጉል 1፣ በአዲስ አበባ 1 እና በጋምቤላ 3 ሴት ተማሪዎች በፈተና ወቅት መውለዳቸው ሪፖርት እንደደረሳቸው ዳይሬክተሯ አስረድተዋል።""በዓለማችን ካሉ ህመሞች የከፋ ሕመም ምጥ ነው"" የሚሉት ወ/ሮ ሃረጓ ተማሪዎቹ በአስቸጋሪና ፈታኝ ሁኔታ ውስጥ ሆነው ፈተናውን ማጠናቀቃቸውን አድንቀዋል።""በወለደች በ30 ደቂቃ ገብታ የተፈተነችው ተማሪ ዜና በጣም አስገራሚ ሆኖ ነው ያገኘነው፤ ሌላም እንዲሁ ፈተናው ከጀመረበት ሰኞ ቀን አንስቶ እስከተጠናቀቀበት ረቡዕ ድረስ በምጥ ላይ እያለች ፈተናውን ሳታቋርጥ የተፈተነችው ተማሪ ለብዙዎች ግርምትን የፈጠረ ነበር"" ሲሉ ምሳሌ ያነሳሉ።ሴቶች በየትኛውም ሁኔታ ውስጥ ሆነው ትምህርት ምን ያህል አስፈላጊና በመማር ራስን ለመለወጥ የተዘጋጀ ምዘና ግድ እንደሆነ ግንዛቤ መኖሩን ሚኒስቴር መሥሪያ ቤቱ በበጎ መልኩ ተመልክቶታል ብለዋል።• ታሪክ እየቀየሩ ያሉት ሴቶች ትምህርትን ማጠናቀቅ ብቻ ሳይሆን ውጤቱም ትኩረት ሊሰጠው የሚገባ ጉዳይ ነው፤ ታዲያ እነዚህ ተማሪዎች በእንዲህ ዓይነት ጊዜ የማይሰጥ ህመም ውስጥ ሆነው ምን ያህል ውጤታማ ይሆናሉ? ስንል ለዳይሬክተሯ ጥያቄ ሰንዝረን ነበር።እርሳቸውም ""እነዚህ ሴቶች በእርግዝና ወቅት ተምረዋል፣ አጥንተዋል፣ በመሆኑም በፈተና ወቅት ባጋጠማቸው ምጥና ወሊድ ምክንያት አንድ ዓመት ወደኋላ እንቀርም ብለው ለፈተና መቅረባቸው ጥንካሬያቸውን ያሳያል"" ሲሉ ምላሽ ሰጥተውናል።አክለውም በወሊድ ምክንያት በሚፈጠረው ህመም ምክንያት በትክክል ፈተናውን ለመውሰድ የማይችሉ ከሆነ በሚቀጥለው ጊዜ እንዲፈተኑ ሃሳብ ቀርቦላቸውም ነበር ብለዋል።• ትምህርት ዕድሜን እንደሚያስረዝም በጥናት ተረጋገጠ""ተማሪዎቹ አጥንተናል፣ ተዘጋጅተናል፣ መፈተን እንፈልጋለን እያሉ መከልከልም መብትን መጋፋት ነው"" ሲሉ በተማሪዎቹ ፍላጎት ላይ ተመስርተው ባሉበት እንዲፈተኑ መደረጉን ተናግረዋል።ከዚህ ቀደም ትዳር ላይ በመሆናቸው ከትምህርት የሚቀሩ ተማሪዎች በርካታ እንደነበሩ የሚጠቅሱት ወ/ሮ ሃረጓ ከእርግዝና ባሻገር በወሊድ ላይ ሆነው የመጡበትን አላማ ከግብ ለማድረስ ጥረት በማድረጋቸው እነዚህ ሴቶች አርአያ ናቸው ብለዋል። ዳይሬክተሯ እንደሚሉት ባለፈው ዓመትም ሆነ ከዚያ በፊት እንዲህ ዓይነት አጋጣሚዎች የነበሩ ሲሆን የዘንድሮው ግን ቁጥሩ ጨምሯል።ሚኒስቴር መሥሪያ ቤቱ በፈተና ወቅት ሊከሰቱ ይችላሉ በማለት ቅድመ ዝግጅት ከሚያደርግባቸው አጋጣሚዎች አንዱ ወሊድ (ምጥ) ነው። በመሆኑም ምጥና ድንገተኛ ህመሞች ሲያጋጥሙ አስፈላጊውን እርምጃ ለመውሰድ ከቀይ መስቀል ጋር በመሆን ቅድመ ዝግጅት አድርገው እንደነበርም ተናግረዋል።በዘንድሮው የ10ኛ ክፍል መልቀቂያ ፈተና 1.2 ሚሊየን የሚደርሱ ተማሪዎች ለፈተና የተቀመጡ ሲሆን ግምሽ ያህሉ ሴቶች መሆናቸውንም ገልፀውልናል።
",https://www.bbc.com/amharic/news-48620235
5,ኢትዮጵያ፡ በጂንስ የተሞሸሩት ጥንዶች,22 ጁን 2019,"



Image copyright
ኦልያድ እና ቢፍቱ 


አጭር የምስል መግለጫ

                    ኦልያድ እና ቢፍቱ ቃለ መሃላ ሲፈጽሙ
                

ኦልያድ ኤልያስ እና ቢፍቱ ኦላና ባሳለፍነው እሁድ ነበር የሠርግ ስነ ስርአታቸውን የፈጸሙት። ታዲያ በሰርጋቸው ዕለት ሙሽራዋ በቬሎ ቀሚስ አጊጣ ሙሽራውም ሙሉ ልብሱን ሽክ ብሎ አልነበረም የተሞሸሩት።ጥቅስ የተጻፈበት ተመሳሳይ ቲሸርትና የየራሳቸውን ጅንስ ሱሪ ነበር ሁለቱም ሙሽሮች የለበሱት።የተጠራ ዘመድ አዝማድም የለም፤ ጥቂት ጓደኞች ብቻ አጀብ አድርገዋቸዋል።• ቻይና ቅጥ ያጡ ሰርጎችን ልትቆጣጠር ነው   • ቤተሰብና ጓደኛ የሚያከራየው ድርጅትበኬንያ የኢትዮጵያ ኤምባሲ የተሞሸሩት ጥንዶች ኦልያድና ቢፍቱ ምን አነሳስቷቸው ይሆን ?ኦልያድ እንደሚለው ከባለቤቱ ቢፍቱ ጋር ከድሮም ጀምሮ በዚሁ ጉዳይ ላይ ሲወያዩ ከባድ የሰርግ ድግስ አስፈላጊ አለመሆኑን ተስማምተዋል። ዋናው ምክንያታቸው ደግሞ ድል ያለ ሰርግ ለመደገስ ሲባል የሚወጣው ወጪ ለማስቀረትና ቤተሰብና ዘመድ አዝማድን ከድካም ለማዳን እንደሆነ ይናገራል።አክሎም ''ምንም እንኳን ዋና ሚዜ ሆኜ ባላውቅም አንድ ሁለቴ ሰርግ ሄጄ አውቃለሁ። ሰርጎች ላይ በማየው ነገርም ብዙም ደስተኛ አልነበርኩም። ሰዎች ተቸግረው ሲደግሱ ሳይ ለምን ይህን ያክል እላለሁ''  ይላል። የኦሊያድ እናት የሆኑት ወ/ሮ ዝናዬ ወዳጆ ደግሞ ልጃቸው ላገባ ነው ማለቱ ሳይሆን ያሳሰባቸው በዚህ ዓመት ትምህርት መጨረሱ ነው። እንደ እናት ጥቂት ጊዜ አረፍ ቢል ሳይሉ አልቀረም።ልጃቸው ግን ሊያገባ ወሰነ፤ ሰኔ ዘጠኝ 2011ዓ.ም ደግሞ ጋብቻው የሚፈፀምበት ቀን ሆኖ ተቆርጧል።ኦልያድ ሰኔ ዘጠኝ ማለዳ ከቤቱ ሲወጣ የሰርጉ ዕለት እንደሆነ ቢያውቅም ምንም የተለየ ነገር አላደረገም። ልክ እንደ ሌላ ጊዜው ወደ ቤተክርስቲያን በመሄድ የዕለቱን ትምህርት ተከታትሏል። ፕሮግራሙ ሲያልቅም ለምሳ ከወጣ በኋላ በቤተክርስቲያኒቱ የሚደረገውና ከ8 ሰአት ጀምሮ 10 ሰዓት የሚያልቀውን የወጣቶች ዝግጅት ለመከታተል ተመልሶ ሄደ።የወጣቶች ትምህርት እየተከታተለ ሳለም እጮኛው ቢፍቱ በቤተክርስቲያኑ ደረሰች። የቤተክርስቲያኑ አባቶችም ስለጉዳዩ ቀድመው ያውቁ ስለነበር በፕሮግራሙ መሃል አንደኛው የሃይማኖት አባት ጥንዶቹ ቃል ኪዳን እንዲፈጽሙ ካደረጉ በኋላ ወደ ዕለቱ ትምህርት ተመለሱ።''በወቅቱ እኔ እና ባለቤቴ የለበስነው ቲሸርት ተመሳሳይ ነበር። ቲሸርቱ ጥቅስ የተጻፈበት ሲሆን ሌላ ለየት ያለ ምንም አይነት አለባበስ አልነበረም። እኔም ጂንስ ሱሪ ነበር ያደረግኩት።''    ''እኔና ባለቤቴ ስለሰርጉ ስነስርአት ቀድመን ስለተስማማን ምንም አለመግባባት አልተፈጠረም።  እንደውም ከቤተሰብና ጓደኞች ትንሽ ጫና ነበር። ሁሉም ሰው በቀላሉ ሊቀበለን ፈቃደኛ አልነበረም'' በማለት ኦልያድ ስለሁኔታው ያስረዳል።• በሠርግ ዕለት ማታ በጉጉት የሚጠበቀው 'የደም ሸማ'•  ሁለት እምነቶችን በአንድ ጣራ ለአስርታት ያሳደሩ ጥንዶች ወ/ሮ ዝናዬም የሀገርን ወግና ባህል በማሰብ የልጃቸው ሰርግ እንዲህ በጅንስ ብቻ መሆኑ፣ ወገን እንደሌለው በሰው አለመከበባቸውን መቀበል እንደከበዳቸው አልሸሸጉም። በኋላ ግን የልጆቹን ፍቅር በማየት ይሁንታቸውን ሰጡ።""ሠርጉ በእንዲህ አይነት ሁኔታ መከናወኑ፣ ዘመድ አዝማድ ባለመጠራቱ የተሰማኝ ቅሬታ የለም"" ይላሉ።ሙሽሪት ቢፍቱ ኦላና በበኩሏ የእኛን ሰርግ ከተመለከቱ በኋላ እንደ ትምህርት ሊወስዱት የሚችሉ ይመስለኛል፤ እንደውም ድል ያሉ የሰርግ ድግሶች እየቀሩ የሚሄዱ ይመስለኛል ትላለች።''ልክ ሰርግ ሲባል ወደ ጭንቅላታችን የሚመጣው ቬሎ ቀሚስና የወንዶቹ ሙሉ ልብስ መቅረት አለበት ብዬ አስባለሁ። የጋብቻው ዋና አካል ተደርጎ ባይታሰብ ጥሩ ነው። ለትዳር ምንም የሚጨምረው ነገር የለም።'' ስትል ለምን በሰርጋቸው ዕለት ቲሸርትና ሱሪ እንደለበሱ ታስረዳለች።ጓደኞችሽ ምን አሉሽ በሚል ለቀረበላት ጥያቄ ቢፍቱ ስትመልስ '' ከበፊትም ጀምሮ እነግራቸው ስለነበር አልተገረሙም። ግርግር የበዛበት ነገር እንደማልወድ ያውቁ ነበር።'' ብላለች።


Image copyright
ኦልያድ እና ቢፍቱ 


አጭር የምስል መግለጫ

                    ኦልያድ እና ቢፍቱ በሰርጋቸው ዕለት
                

ወዳጆቿ በሱሪና ቲሸርት የቨርግን እለት ማሳለፍ የሚለውን ሃሳብ ሲሰሙ አብዛኛዎቹ ደስተኛ እንዳልነበሩና ትንሽ እንደከበዳቸው አልሸሸገችም። ጓደኞቿ የባህል ልብስ ወይም ሌላ ለየት ያለ ነገር ጠብቀው እንደነበረም ታስታውሳለች።  '' በቬሎ ደምቆ ከመሞሸሩ ይልቅ ከቤተክርስቲያን አባቶች ምርቃት አግኝቶ ሰርጌን ማሳለፍ ለእኔ ትልቅ ቦታ አለው። ጓደኞቼም ሰርጌን ከተመለከቱ በኋላ በጣም ደስ እንዳላቸውና ብዙ ትምህርት እንደወሰዱበት ነግረውኛል'' ብላለች።የሰርጋቸው ለየት የማለት ጉዳይ እንደዚህ የብዙ ሰዎችን ቀልብ ሊስብ እንደሚችል አለመገመታቸውን የምትናገረው ቢፍቱ ለየት ብሎ ለመታየት ብለው ያደረጉት ነገር አንዳልሆነ ገልጻለች።ከቤተሰብ ስለነበረባቸው ጫና ስታስረዳም '' በልጅነት አእምሮ አስባችሁት ነው፤ በኋላ ይቆጫችኋል'' ተብለው እንደነበር ትናገራለች።ብዙ የቤተሰብ አባላትና ዘመድ አዝማዶችም እኛ እንረዳችኋለን፤ ወጪውን በእኛ ጣሉት የሚል ሃሳብ ቢያቀርቡም ኦልያድ እና ቢፍቱ ግን አሻፈረኝ በማለት የሚያስቡትን አይነት ሰርግ ማከናወን ችለዋል።
",https://www.bbc.com/amharic/news-48724172
6,የዛሬ 30 ዓመት ተጠንስሶ የከሸፈው መፈንቅለ መንግሥት ሥዕላዊ መግለጫ,18 ሜይ 2019,"




ጥቂት ጄኔራሎችና ከፍተኛ የመንግሥት ባለሥልጣናት ኮ/ል መንግሥቱን ወደ ምሥራቅ ጀርመን (GDR) ለመሸኘት ቦሌ ዓለም አቀፍ አውሮፕላን ማረፊያ ተገኙ፡፡



በተቀራራቢ ሰዓት ሜ/ጄኔራል ቁምላቸው ደጀኔ አሥመራ ለጄ/ል ደምሴ ቡልቶ የሚሰጥ ደብዳቤ ይዘው በኢትዮጵያ አየር መንገድ ወደ አሥመራ አቀኑ።







ጄኔራል መርዕድ ንጉሤ ቤተ መንግሥት ከሚገኘው ጽሕፈት ቤታቸው ወደ መከላከያ ሚኒስቴር ቢሯቸው በመሄድ ምሥጢራዊ የስልክ ግንኙነት ማድረግ ጀመሩ።







ጓድ ሊቀመንበር መንግሥቱ ኃይለማርያም ከባለቤታቸውና ከሴት ልጃቸው ጋር በመሆን ወደ ምሥራቅ ጀርመን ለመብረር አውሮፕላን ተሳፈሩ።• የጄኔራል ደምሴ ቡልቶ ልጅ 'መራር' ትዝታ







ለሰባት ሩብ ጉዳይ ላይ የጓድ መንግሥቱ ሽኝትን ተከትሎ፣ 11 የሚሆኑ ጄኔራሎች ኢትዮጵያ ሆቴል አጠገብ በሚገኘው መከላከያ ሚኒስቴር ግቢ መፈንቅለ መንግሥቱን ለማቀነባበር በኅቡዕ ስብሰባ ተቀመጡ። የጄኔራሎቹ ቁጥር እየጨመረ ሄዷል። የፕሬዝዳንቱ አውሮፕላን ይመታ ወይም ተገዶ አሥመራ ይረፍ በሚለው ነጥብ ላይ አለመግባባት ተፈጠረ።







የዘመቻ መምሪያ ኃላፊውና የመፈንቅለ መንግሥቱ የዘመቻ አሰናጅ ጄ/ል አበራ አበበ የመከላከያ ሚኒስትሩን ጄ/ል ኃይለጊዮርጊስን ገድለው ከሃገር መከላከያ ሚኒስቴር ግቢ ተሰወሩ።• ጓድ መንግሥቱ እንባ የተናነቃቸው 'ለት



አየር ወለድ ኮማንዶ ስለነበሩ ምናልባት በአጥር ዘለው እንዳመለጡ ግምት ተያዘ።







‹‹ስፓርታ›› በሚባል የሚታወቀውና በሰሜን ኮሪያዎች የሰለጠነው ልዩ የአየር ወለድ ጦር 150 የሚሆኑ ኮማንዶዎች ከጦላይ አዲስ አበባ መገናኛ ሚኒስቴር አቅራቢያ ደረሱ። በኋላም ወደ 4ኛ ክፍለ ጦር ተንቀሳቀሱ።







በጄ/ል ቁምላቸው ደጀኔና በሌ/ኮ/ል ካሳዬ ታደሰ የሚመራ በቁጥር ከአራት መቶ በላይ የሚሆኑ የልዩ ኮማንዶ አባላት በአራት አንቶኖቭ አውሮፕላን ተከታትለው ቦሌ አውሮፕላን ማረፊያ ደረሱ።



ዓላማቸውም ለመፈንቅለ መንግሥቱ ሴረኞች ሽፋን መስጠትና ቁልፍ ተቋማትን መቆጣጠር ነበር።



የመከላከያ ሚኒስትሩን መገደል ተከትሎ በመፈንቅለ መንግሥት አድራጊዎችና አክሻፊዎች መካከል ንግግር ተጀመረ። መልዕክተኞች የነበሩት ሌ/ጄ አዲስ ተድላና ሌ/ኮ ደበላ ዲንሳ ነበሩ።ድርድሩ ፍሬ ባለማፍራቱ የጓድ መንግሥቱ ቀኝ እጅ የነበሩት ሻምበል መንግሥቱ ገመቹ እና የደህንነት ኃላፊው ኮ/ል ተስፋዬ ወ/ሥላሴ የሃገር መከላከያ ሚኒስትርን በልዩ ጥበቃ ብርጌድ ጦር በታንክና በብረት ለበስ አስከበቡ።



ምሽት አካባቢ ነገሩ ያበቃለት መሆኑን የተረዱት ጄ/ል መርዕድ ንጉሤና ጄ/ል አመሀ ደስታ ራሳቸውን በየተራ አጠፉ።• የዛሬ 30 ዓመት... የኮ/ል መንግሥቱ አውሮፕላን ለምን አልጋየም?







መፈንቅለ መንግሥቱ መክሸፉን፣ ከሴረኞቹ መካከል ጄ/ል ፋንታ፣ ኮማንደር ኃይሌ እና ጄ/ል አበራ ለጊዜው መሰወራቸው በመገናኛ ብዙኃን ተነገረ።ከሦስት ቀናት በኋላ ጄ/ል ፋንታ ከተደበቁበት የመከላከያ ሚኒስቴር ኮንቴይነር ወጥተው እጅ ሰጡ። ከጥቂት ወራት በኋላ ከማዕከላዊ ሊያመልጡ ሲሉ ተገደሉ ተባለ።



ከጥቂት ሳምንታት በኋላ ጄኔራል አበራ ጉለሌ አካባቢ ከተደበቁበት የዘመድ ቤት ተከበው ሳለ በጣሪያ ወጥተው ሊያመልጡ ሲሉ በአንድ ወጣት ፖሊስ ግንባራቸው ላይ ተመትተው ወደቁ። 



ግንቦት 13፣ 1982 ለድፍን አንድ ዓመት በወታደራዊ ፍርድ ቤት ጉዳያቸው ሲታይ የነበሩት 12 ጄኔራሎች በስዒረ መንግሥቱ ተሳትፋችኋል በሚል በሞት እንዲቀጡ ተወስኖ ያንኑ ምሽት ይኸው ተፈጻሚ ተደረገ።




",https://www.bbc.com/amharic/news-48320418
7,ኮሎኔል መንግሥቱን ትግል ለመግጠም ቤተመንግሥት የሄደው ደራሲ አውግቸው ተረፈ,18 ጁን 2019,"



Image copyright
Facebook

አውግቸው ተረፈ የብዕር ስሙ ነው። ወላጆቹ ያወጡለት ስም ኅሩይ ሚናስ ነው። የብዕር ስሙ ግን ይህ ብቻ እንዳልሆነ ደራሲ እንዳለ ጌታ ከበደ ለቢቢሲ ይናገራል።በአጫጭር ልብወለድ፣ በትርጉም፣ እንዲሁም በአርታኢነት የሚታወቀው ኅሩይ ሚናስ ውልደቱ አዲስ አበባ አይደለም። ከጎጃም ደጀን ነው፤ ወደ አዲስ አበባ መጥቶ አይነ ስውራንን ይመራ ነበር።ወደ አዲስ አበባ እንደመጣ ራሱን ለማኖር በረንዳ ላይ አድሯል። ቀስ በቀስ የፀሎት መጻህፍትን ወደ መሸጥ ከዚያም በሂደት የትምህርትና የልብ ወለድ መጻህፍትን ሸጧል። • “ከወጡት ስራዎቼ ይልቅ ገና የሚወጡት ናቸው ትልቅ ቦታ ያላቸው” አለማየሁ ገላጋይ መጻህፍት ንግድን ያስተማራቸው እነ አይናለም ዛሬ በጥሩ ሁኔታ  የሚንቀሳቀሱ መጻህፍት ሻጮና አከፋፋይ  ሆነዋል ይላል እንዳለ ጌታ ከበደ።አውግቸው መጻህፍት ሻጭ በነበረበት ወቅት እርሱ እያነበበ ተመሰጦ ሳለ የመግዛት ፍላጎት ያለው ሰው ሲመጣ ውሰደው ብሎ በነጻ እንደሚሰጥ ይነገርለታል።ለደራሲ አበረ አዳሙ ከአውግቸው ስራዎች ""ወይ አዲስ አበባ""ን የሚያክል የለም። ""ወይ አዲስ አበባ"" የአውግቸው የራሱ ታሪክ ነው ይላሉ። ለአቶ አበረ  አውግቸው ጭምት ደራሲ ነው። በዚህ ሀሳብ የ""አለመኖር"" ደራሲው ዶ/ር ዳዊት ወንድማገኝም ይስማማሉ።ሁለቱም ደራሲያን ብዙ ማውራት አይወድም። በጥልቀት ያስባል ሲሉ አቶ አበረ አክለው የመርህ ሰው ነው ብለዋል። አቶ አበረ ለአውግቸው የመርህ ሰውነት የሚጠቅሱት በ19 87ና 88 ዓ.ም አካባቢ የሆነውን በማስታወስ ነው ""በዚህ ዓመት የማነበው መዝገበ ቃላት ነው ካለ አመቱን ሙሉ ቃሉን ጠብቆ የሚያነበው ያንኑ ነው።""አቶ አበረ ""እንደው ለመሆኑ አውግቸው ጓድ መንግሥቱን ትግል እገጥማለሁ ብሎ ቤተ መንግሥት መሄዱን ታውቃላችሁ?"" አሉን። ""አረ በጭራሽ"" የኛ መልስ ነበር። አውግቸው አንድ ዕለት ወደ ብሔራዊ ቤተ መንግሥት ሄዶ ኮሎኔል መንግሥቱን ጥሩት አለ። ""ለምን?"" ሲሉት ""ትግል እገጥመዋለሁ መልሱ ነበር።""ይህንን ... ""ብሎም እላፊ ተናገረ። እኔን ትግል ገጥሞ መጣል ሳይችል አገር መግዛት ይችላል መከራከሪያው ነበር።ወታደሮቹ አፈፍ አድርገው ደበደቡት። ከዚያም እስር ቤት ወርውረውት ለበርካታ ጊዜ ታስሮ ነው የወጣው ይላሉ አቶ አበረ።""ይህ መቼ ነው የሆነው አልናቸው?"" ሰባዎቹ መጀመሪያ ይመስለኛል አሉ በመጠራጠር።""ኅሩይ ርትዑነት ያረበበበት ቀና ሰው ነበር የሚለው"" እንዳለጌታ አሮጌ መጻህፍትን እየሸጠ የጻፋቸው አጫጭር ልብ ወለዶች የካቲት መጽሔት ላይ ታትመው መነበብ መጀመራቸውን ይናገራል። ለዚህ ደግሞ ምክንያት የሆነው መፅሐፍት ከእርሱ እየገዛ ያነብ የነበረው ስብሀት ገብረ እግዚያብሄር እንደሆነ እንዳለ ጌታ ያስታውሳል።ያኔ አሮጌ መጻህፍት እየሸጠ ሲጽፍ ጓደኞቹ አንተን ብሎ ደራሲ ብለው እንዳይዘባበቱበት ስለፈራ በብዕር ስም ነው ትረካው መጽሔት ላይ እንዲወጣ ያደረገው። • ""ፍቅር እስከ መቃብር""ን በአይፎን 7?አውግቸው ብዙ የብዕር ስሞች አሉት የሚለው እንዳለጌታ፣ ራሱ ነገረኝ በማለት አዳነ ቸኮል የእርሱ የብዕር ስም መሆኑን አጫውቶናል። በዚህ የብዕር ስም፣ በአዳነ ቸኮል 'የአማልክትና የጀግኖች አፈ ታሪክ' የሚል ሥራ ታትሞ ለንባብ በቅቷል፤ አዳነ ቸኮል የአያቱ ስም ነው።የአውግቸውን በርካታ ሥራዎች ከተመለከተና ካነበበ በኋላ ""የአደፍርስ ደራሲ ዳኛቸው ወርቁ አውግቸውን ኩራዝ አሳታሚ ወስዶ በአርታኢነት አስቀጥሮታል"" የሚለው እንዳለጌታ ኩራዝ አሳታሚ በርካታ ሥራዎችን ሰርቷል ሲል ምስክርነቱን ይሰጣል።ከአሮጌ መጽሐፍ ሻጭ ወደ ደራሲነትአውግቸው መርካቶ አሮጌ መጽሐፍትን ከመሸጥ ተነስቶ፣ ከ20 በላይ መጽሐፍት በድርሰት እና በትርጉም ለአንባቢዎች አበርክቷል።እንዳለ ጌታ ከበደ ስለ ሥራዎቹ ሲጠቅስ 'ወይ አዲስ አበባ' ይጠቀሳል። በ1974 ዓ.ም ገደማ  ከነሲሳይ ንጉሡ ጋር በጋራ በመሆን ያሳተመው 'ጉዞው' የተሰኘው የአጭር ልብ ወለድ ስብስብ ""እያስመዘገብኩ ነው"" የሚልው የኅሩይን ሥራ ይዟል።ይህ የአውግቸው ሥራ በበርካታ የሥነ ጽሑፍ ባለሙያዎች ይጠቀሳል። እንደ እንዳለ ጌታ ከበደ ከሆነ ደግሞ ይህ ሥራ ለዛሬው 'እያዩ ፈንገስ' ደራሲም መሰረት እንደሆናቸውም ይጠቅሳል።ከ'ወይ አዲስ አበባ' ውጪ በዓለም ላይ የታወቁ ደራሲዎችን ሥራዎች በመተርጎምም ይታወቃል ኅሩይ ሚናስ። 'የአንገት ጌጡ' በዓለም ላይ የሚታወቁ ደራሲዎች ሥራ ስብስብ ነው የሚለው እንዳለጌታ የባልዛክ ሥራ የሆነውን 'ምስኪኗ ከበርቴ'ን በመተርጎምም ዝናን ማትረፉን ይናገራል። ""አውግቸው ክላሲካል የሆኑ ሥራዎችን ማስነበብ ላይ ያተኩራል"" ያለው እንዳለ ጌታ በኋላ ላይ ያሳተመው ""እብዱ"" የተሰኘው መፅሐፍም ተጠቃሽ ነው።• የ2010 የጥበብ ክራሞትበኢትዮጵያ ውስጥ የአእምሮ ህመም ችግር ካጋጠመው በኋላ ያንን በመጻፍ ያስነበበ አንድም ሰው የለም የሚለው እንዳለጌታ አውግቸው ግን ያንን በማድረግ ቀዳሚ ነው ይላል።በዚህ ሥራው የተነሳ የአማኑኤል ሆስፒታል አንዱን የህክምና ክፍሉን በእርሱ ስም ሰይሞ ምስሉን ቀርጾ በግድግዳው ላይ አኑሮታል።የአእምሮ ህመምና ኅሩይአውግቸው በ70ዎቹ ውስጥ አእምሮው ታውኮ ነበር። እርሱም ለምን እንደሆነ አያውቅም። ወዳጆቹም በእርሱ አይነት ችግር የገጠማቸው ሰዎች የመትረፍ እድላቸው በጣም የመነመነ ነው ይላሉ።የአእምሮ ሐኪሙ ዶ/ር ዳዊት በዚህ ሀሳብ ባይስማሙም ለደራሲ አውግቸው ""እብዱ"" ስራ ግን ያላቸውን አድናቆት አልሸሸጉም።አውግቸው ስለ ህመሙ ሲናገር ለበርካታ ጊዜያት በር ዘግቶ መፅሐፍ ስለሚያነብ፣ ስለሚቆዝም እንዲሁም ያለማቋረጥ ይቅም ስለነበር መታመሙን የእነዚህ ነገሮች ሁሉ ድርብርብ ውጤት ይሆናል ብዬ እገምታለሁ ይል እንደነበር እንዳለጌታ ይናገራል።አውግቸው አእምሮው በታወከበት ወቅት የሆነች ሴቴ መንፈስ ታዝዘው እንደነበር ይናገራል። ያቺ መንፈስ ማሪያም ነኝ ትለኛለች። ጩቤ ይዘህ ዙር ራስህን ተከላከል እንደምትለው ይናገር ነበር።• ''አዝማሪዎቻችን የሙዚቃ ሳይንቲስቶች ናቸው""• የኢትዮጵያ ፊልም ወዲያና ወዲህይህንንና በወቅቱ ያለፈበትን በማስታወሻው ላይ አስፍሮ ካቆየ በኋላ ነበር ያሳተመው። ለእንዳለጌታ ይህ ሥራ ልብ ወለድ ኤይደለም ማስታወሻ ነው። የኅሩይ የግል ሕይወት ገጠመኝ ነው።""ይህንን የአውግቸው ተረፈ ሥራ የሥነ ጽሑፍ ባለሙያዎች ብቻ ሳይሆኑ የሥነ ልቦና ባለሙያዎችም ያጣቅሱታል"" ይላል እንዳለ። ለዚህም በዋቢነት የሚጠራው የ'አለመኖር' ደራሲን ዶ/ር ዳዊትን ነው።ዶ/ር ዳዊት በዚህ ሀሳብ ይስማማሉ። ኢትዮጵያ ውስጥ እንዲህ አይነት የተኖረ ህይወት በአእምሮ ሕክምና ዘርፍ ብቻ ሳይሆን በሌሎችም መስኮች ተፅፎ አይገኝም ይላሉ።""እብዱ"" የተሰኘው የአውግቸው መጽሐፍ ለስነ ልቦና ባለሙያዎች ለማስተማሪያም ሆነ ለማጣቀሻ  ያገለግላል ሲሉ ይመሰክራሉ። መጽሐፉ ከአእምሮ ህክምና ውጪ ያሉ ባለሙያዎች፣ በማህበራዊ ዘርፍም ሊጠቀስ የሚገባው ነው ሲሉም ይከራከራሉ።ስራው ለእኔ ክላሲካል ነው ሲሉ የሚየያስረዱት ዶ/ር ዳዊት ዘመን ተሻጋሪ ስራ መሆኑን ሲጠቅሱ የአእምሮ ህመምን፣ የአእምሮ ህክምናንና ሥነጽሑፍን የሚያጠና ቢኖር ይህ ስራ ከፊት እንደሚቀመጥ ጥርጥር የለኝም በማለት ነው።የአውግቸው የመጨረሻ ዘመናትእስከ ቅርብ ጊዜ ድረስ መርካቶ መሳለሚያ ይኖር የነበረው አውግቸው ኮንዶሚኒየም ደርሶት ቃሊቲ ገላን ኮንዶሚኒየም ይኖር ጀመረ።የፕሮፌሰሩ ልጆች የሚል ቤሳ ልብወለድ፣ አረቢያን ናይት ሦስተኛውን ክፍል እንዲሁም እብዱን አሻሽሎ ለማሳተም በዝግጅት ላይ ነበር።ከቤቱ መራቅ ከጤንነትም ሁኔታ ጋር በተያያዘ ብዙ መንቀሳቀስ እና ከሰዎች ጋር መገናኘት ያዳግተው እንደነበር ያስታወሰው እንዳለጌታ አውግቸው ባለትዳርና የልጆች አባት እንደሆነ ይናገራል።አውግቸው አንገቱ ሊታዘዝለት አይችልም ነበር፤ ያለው እንዳለ ጌታ ይህ ህመሙ ከምን እንደመነጨ አይታወቅም በማለት የነበረበትን የጤና እክል ያስታውሳል።አውግቸው በ2008 ዓመተ ምህረት የበጎ ሰው ሽልማት ተሸላሚ ነበር።
",https://www.bbc.com/amharic/48672477
8,የኢትዮጵያ ዐይን ባንክ፡ የዐይን ብርሃኑን አጥቶ የተመለሰለት ታዳጊ,12 ጁን 2019,"



Image copyright
Getty Images

የመቀሌ ነዋሪ የሆነው አቡበክር ውሃውብረቱ እናቱና አባቱ በፍቺ በመለያየታቸው ዕድገቱ ከእናቱ ጋር ነው። ለቤተሰቡ የመጀመሪያ የሆነው አቡበክር የዐይን ህመሙ የጀመረው ገና የሁለት ዓመት ከሰባት ወር ህፃን ሳለ ነበር።  ያጋጠመው የአለርጂ ህመም ዐይኑን በተደጋጋሚ እሸኝ እሸኝ ይለው ነበር። እርሱም ህመሙ እያስገደደው በተደጋጋሚ ዐይኑን ያሸዋል። ከትምህርት ቤትም ሆነ ከጨዋታ ሲመጣ አይኑ ተጨናብሶና ደም ለብሶ መምጣቱ የተለመደ ሆነ። • የወንዶች ያለዕድሜ ጋብቻ ህመሙ የእርሱ ብቻ ሳይሆን የእናቱም የዘወትር ጭንቀት ነበር። ""በእኔ ዐይን ምክንያት ዐይኗ እምባ እንዳዘለ፤ እንዳለቀሰች ነው፤ አንተን ከሚያምህ እኔን ለምን አያመኝም? ትለኝ ነበር"" ይላል የእናቱን መጠን ያለፈ ጭንቀት ሲያስረዳ። ""በዚህ ዐይን ምክንያት እናቴ ሁል ጊዜ ታለቅስ ነበር"" የሚለው አቡበክር እርሱን ለማሳከም ያልጎበኘችው የጤና ተቋም እንዳልነበርም ይናገራል።ይሁን እንጂ የተወሰነ የህመም ማስታገሻና 'ዕድሜህ ሲጨምር ይተውሃል' ከሚል ምክር በስተቀር የተሰጠው ዘላቂ መፍትሄ አልነበረም። ትምህርት ቤት በሄደ ቁጥር ከነጭ ሰሌዳና ከብርሃን ጋር እንደተሟገቱ ነው። የልጅነት ዐይኑ ብርሃንን ጠላ።• ከወለደች ከ30 ደቂቃዎች በኋላ ለፈተና የተቀመጠችው እናትማስታገሻ መድሃኒት እየተሰጠው፤ እየተሻለው፤ እንደገና እያገረሸበት ትምህርቱን ለመከታታል አዳጋች ሆነበት። ቢሆንም ግን ትምህርቱን እያቋረጠና እንደገና እየቀጠለ አስራ ሁለተኛ ክፍል ደረሰ።የ10ኛ ክፍል ተማሪ ሳለ ብዥ ማለት የጀመረው ዐይኑ የ12ኛ ክፍል ተማሪ ሳለ ግን የዐይን እይታው ጨርሶውኑ ስለቀነሰ ትምህርቱን መማር አልቻለም። ቀስ በቀስም በተለይ የአንደኛው ዐይኑ እይታ ሙሉ በሙሉ ጠፋ።  ""ከእይታ በላይ ፈጣሪ የሰጠን ፀጋ የለም፤ ማየት መቻል ትልቅ ነገር መሆኑን ነው የተረዳሁት"" ይላል -የዐይኑን ብርሃን ያጣበትን አጋጣሚ ሲያስታውስ።""ማታ አሞኝ ሳሸው... ሳሸው ቆይቼ ተኛሁ፤ ከዚያም ጠዋት ስነሳ ... አንዱ ዐይኔ አያይም፤ በቃ አበድኩ፤ ጮህኩ፤ ቤተሰቦቼ ተደናገጡ፤ ፍርሃት ፍርሃት አለኝ፤ አንቀጠቀጠኝ"" ሲል ሁሉም ነገር እንደጨለመበትና ሁኔታውም በቃላት እንደማይገለፅ ይናገራል።በዚህ ጊዜ የተደናገጡት ቤተሰቦቹ ደቂቃም ሳያባክኑ ወደ ሆስፒታል ይዘውት ሄዱ፤ ይሁን እንጂ በከተማው ላለው ሐኪም ቤት ከአቅም በላይ ነበር። ለሕክምናው ወደ ውጭ አገር መሄድ እንዳለበት ታዘዘ። ይህ ትዕዛዝ አቅም ለሌላቸው ቤተሰቦቹ ዱብ ዕዳ ነበር። ጊዜም ሳይወስዱ በነጋታው አዲስ አበባ ወደሚገኘው ዳግማዊ ሚኒሊክ ሆስፒታል ለተሻለ ሕክምና ተወሰደ። የዐይን ብሌን ንቅለ ተከላ እንደሚደረግለትም የሰማው እዚሁ ነበር። አብዝቶ የሚሰማው ስለ ኩላሊት ንቅለ ተከላ ስለነበር ፅንሰ ሃሳቡ ራሱ እንግዳ ሆነበት።የዐይን ብሌኑ ሕይወታቸው ካለፉ ሰዎች የተለገሰ እንደሆነ ሲያስበው ደግሞ በጣም ተደናገጠ፤ ሕክምናው እውነት አልመሰለውም።• በህንድ ህፃኗን ደፍረው የገደሉ በእድሜ ልክ እስራት ተቀጡ 'ታዲያ ከፈራህ እምቢ ለምን አላልክም?' አልነው። ""ብርሃን አጥቼ እንዴት አልፈልግም እላለሁ፤ ያለውን አማራጭ መሞከር ነው እንጂ"" ሲል ነበር ሳያወላዳ ምላሹን የሰጠን። ሙሉ በሙሉ ብርሃን ያጣው ዐይኑ የዐይን ብሌን ንቅለ ተከላው ተደረገለት።ከቀዶ ሕክምናው እንደወጣ ህመም ቢሰማውም እየቆየ ግን ዐይኑ በትንሹም ቢሆን ማየት ጀመረ። ለመጀመሪያ ጊዜም ያየው ቀዶ ሕክምናውን ያደረገችለትን ሐኪም እንደሆነ ያስታውሳል።ከሰው ያውም ሕይወቱ ካለፈ ሰው በተለገሰ የዐይን ብሌን ማየት መቻሉ በጣም አስገርሞታል። የማያውቃቸውን የለጋሽ ቤተሰቦች ""የለጋሹ ቤተሰቦች ባላውቃቸውም ለሰዎች የሚያስቡ፣ ጥሩና የዋህ ሰዎች እንደሆኑ ነው የማስበው"" ሲል ያመሰግናቸዋል።


Image copyright
BSIP

በተለገሰ የዐይን ብሌን ማየት ምን ስሜት ይሰጣል?አቡበክር አንዳንዴ ንቅለ-ተከላው በተደረገበት ዐይኑ ሲመለከት በእኔ ነው ወይስ በለጋሹ ሰው ዐይን የማው? የሚለው የሁል ጊዜም ሃሳቡ ነው። ነገር ግን ከራሱ ጋር በሚያደርገው ንግግር ለራሱ መልስ ይሰጣል።""በለጋሹ ዐይን እኔ የማየውን ነው የማየው"" ይላል። አንዳንዴ ጓደኞቹ ""ለጋሹ ያየው የነበረውን እኮ ነው የምታየው"" እያሉ እንደሚወርፉትና 'ሙድ' እንደሚይዙበት አልሸሸገንም። ኧረ እንዲያውም በሴት ወይስ በወንድ የዐይን ብሌን ነው የምታየው እያሉ እንደሚጠይቁትም ሳቅ ባልተለየው አንደበቱ አጫውቶናል። • የኢትዮጵያ ፊልም ወዲያና ወዲህ""የዐይን ብሌኑን የለገሱኝን ቤተሰቦች እጅግ አመሰግናቸዋለሁ፤ ባላውቃቸውም አላህ ጥሩ ነገር እንዲሰጣቸው እመኝላቸዋለሁ"" ሲል የዐይን ብርሃኑን የመለሱለትን ለጋሾች አመስግኖ አይጠግብም። አቡበክር አሁን የአንድ ዐይኑ ብርሃን ሙሉ ለሙሉ የተመለሰለት ሲሆን ለሌላኛው ዐይኑ ሕክምና ለማድረግም እየተጠባበቀ ይገኛል።  ትምህርቱን ለመቀጠልና እንደርሱ የተቸገሩ ሰዎችን ለመርዳት ዶክተር መሆን እንደሚፈልግም ነግሮናል። የዐይን ብሌን ንቅለ ተከላበተለያየ ምክንያት የዐይን ብሌን ላይ የሚከሰት ጠባሳ ለዐይነ ስውርነት ሊዳርግ ይችላል። በተፈጥሮ፣ በአደጋ፣ በኩፍኝ በሽታ ወይም በተለያዩ የዐይን ህመሞች ሊከሰት ይችላል። ይህም በዓለም አቀፍ ደረጃ ሊድን የሚችል ዐይነ ስውርነት ይባላል። የዐይን ብሌን ጠባሳ መሆኑ በሐኪም ከተረጋገጠ በኋላ በንፁህ የዐይን ብሌን የመቀየር ሂደት የዐይን ብሌን ንቅለ ተከላ እንደሚባል የኢትዮጵያ የዐይን ባንክ ሥራ አስኪያጅ ወ/ሮ ለምለም አየለ ያስረዳሉ።""አንድ ፍሬም ያለው መስታዎት በድንጋይ ተመቶ ቢሰነጣጠቅ ከውስጥ ወደ ውጭም ሆነ ከውጭ ወደ ውስጥ አያሳይም፤ በመሆኑም ፍሬሙን ቀርፆ አውጥቶ በሌላ መተካት ነው። የዐይን ብሌን ንቅለ ተከላም እንደዚያው ነው"" ሲሉ ምሳሌ ይመዛሉ።• ስለ ግንቦት 27፤ 1983 የጎተራው ፍንዳታ ምን ያስታውሳሉ?እርሳቸው እንደሚሉት የጣታችንን ጥፍር ልጦ እንደማንሳት ያህል የዐይን ብሌንን ልጦ ማንሳት ይቻላል። በመሆኑም በዚህ ሂደት ከለጋሹ የተነሳውን የዐይን ብሌን ወደ ታካሚውም በተመሳሳይ መልኩ ማስተላለፍ ይቻላል።  ሕክምናውን ለማግኘት የእድሜ ገደብ የለውም የሚሉት ወ/ሮ ለምለም ለሕፃናት ከፍተኛ የሆነ ጥንቃቄ ስለሚያስልግ ትንሽ መጠበቅ እንደሚያስፈልግ ይህም እንደ ሐኪሙ ውሳኔ ይወሰናል ይላሉ።የኢትዮጵያ የዐይን ባንክም ሰዎች በሕይወት እያሉ የዐይን ብሌናቸውን ለመስጠት ቃል እንዲገቡ በማድረግ የዐይን ብሌን የማሰባሰብ ሂደት ይሰራል። በዚህም ቃል የተገቡ የዐይን ብሌኖችን ከሟች ቤተሰቦች ጋር በመነጋጋር እንዲነሱ ያደርጋሉ።አንድ ሰው ከዚህ ዓለም በሞት መለየቱ ከተረጋገጠ በኋላ በስምንት ሰዓታት ጊዜ ውስጥ የዐይን ብሌኑ ተነስቶ በዳግማዊ ሚኒሊክ ሆስፒታል ቅጥር ግቢ ውስጥ ወደ ሚገኘው የኢትዮጵያ ዐይን ባንክ ቢሮ ይመጣል።ከዚያም የደም ናሙና በመውሰድ የዐይን ብሌኑ ጥራት ይረጋገጣል። በባንኩ ውስጥ የዐይን ብሌኑ የሚቀመጠው ለ14 ቀናት ብቻ ነው። ከ14 ቀን በላይ ከቆየ ስለሚበላሽ ጥቅም ላይ አይውልም።• አምስት ጂ ኢንተርኔት ምን አዲስ ነገር አለው? በመሆኑም እነዚህን ሂደቶች ያለፈ የዐይን ብሌን፤ ንቅለ ተከላ በሚካሄድባቸው በአዲስ አበባ ዳግማዊ ሚኒሊክ ሆስፒታልና ቅዱስ ጳውሎስ ሆስፒታል፤ ጎንደር ዩኒቨርሲቲ ሆስፒታል፣ ኲሓ ሆስፒታል፣ ሃዋሳ ዩኒቨርሲቲ ሆስፒታል፣ ጅማ ዩኒቨርሲቲ ሆስፒታል በጠየቁት ወረፋ መሠረት የዐይን ባንኩ ያዘጋጃቸውን የዐይን ብሌኖች ያሰራጫል።የኢትዮጵያ የዐይን ባንክ ከተመሰረተ 15 ዓመታትን ቢያስቆጥርም እስከ ፈረንጆቹ 2018 መጨረሻ ድረስ የዐይን ብሌን ንቅለ ተከላ የተደረገላቸው 2112 ኢትዮጵያዊያን ብቻ ናቸው።ከሚለገሱት የዐይን ብሌኖችም 80 በመቶ ያህሉን ብቻ እንደሚጠቀሙ የሚናገሩት ሥራ አስኪያጇ ቀሪው 20 በመቶ በተለያየ ችግር ምክንያት ከጥቅም ውጭ የሚሆኑ ናቸው ብለዋል።እስካሁን ድረስ ወደ 3 ሺህ የተጠጋ የዐይን ብሌን መለገሱንም ወ/ሮ ለምለም አክለዋል። 
",https://www.bbc.com/amharic/48605253
9,ጠብ አጫሪና ጥቃት አድራሽ የፌስቡክ ፖስቶችን እንዴት ሪፖርት ማድረግ ይቻላል?,13 ጁን 2019,"



Image copyright
SOPA Images

የማሕበራዊ ሚዲያ ተጠቃሚዎች ሆነ ብለውም አልያም በስህተት የሚያሰሯጯቸው መረጃዎች በሌሎች ተጠቃሚዎች ላይ ቀጥተኛ የሆነ ጉዳት ሊያስከትሉ ይችላሉ። በኢትዮጵያም ፌስቡክን በመጠቀም የሚሰራጩ አንዳንድ መረጃዎች በሌሎች ተጠቃሚዎች ላይ ጉዳት ሲያስከትሉም ተስተውሏል። የማህበራዊ ሚዲያ አውታሩ ፌስቡክም መሰል መረጃዎች በሌሎች ላይ የሚያሳድሩትን ጫና ለመቅረፍ በማሰብ ማንኛውም የፌስቡክ ተጠቃሚ በገፁ ላይ የሚመለከታቸው መልዕክቶች (Facebook posts)  በሌሎች ሰዎች ላይ ጉዳት ሊያስከትሉ ይችላሉ ብለው ከገመቱ ጉዳዩን ለፌስቡክ ሪፖርት የሚያደርጉበት ቀላል አማራጭ አቅርቧል። • ፌስቡክና ትዊተር ሐሰተኛ አካውንቶችን ሊያጋልጡ ነው• በሃሰተኛ ዜናዎች ""የሞቱ"" የኪነጥበብ ሰዎችለመሆኑ በሰዎች ላይ ጉዳት ሊያስከትሉ የሚችሉ የፌስቡክ መልዕክቶች የትኞቹ ናቸው? የሚከተለው ይዘት ያላቸው መልዕክቶች በተጠቃሚዎች ላይ ቀጥተኛ ጉዳት ሊያስከትሉ ስለሚችሉ ፌስቡክ ሪፖርት ሊደረጉልኝ ይገባል ይላል። መልዕክቶቹ በጽሁፍ፣ በፎቶ ወይም በቪዲዮ ሊቀርቡ ይችላሉ። 
የጥላቻ ንግግሮች: ፌስቡክ የጥላቻ ንግግርን ሰዎችን በብሄራቸው፣ በቆዳ ቀለማቸው፣ በሃይማኖታቸው፣ በጾታቸው እና በአካል ጉዳተኝነታቸው በመለየት ከሰዋዊ ክብራቸው ዝቅ የሚያደርግ እና የሚያዋርድ ጥቃት ሲል ይገልጸዋል። በዚህም ምክንያት ፌስቡክ የጥላቻ ንግግሮችን ከገጹ ላይ ያስወግዳል። 
ሐሰተኛ ዜናዎች፡ ሐሰተኛ ዜና ሆነ ተብሎ የፖለቲካ ወይም የገንዘብ ፍላጎትን ለማሟላት የሚሰራጭ የውሸት መረጃ ማለት ነው። በርካቶች የግል ጥቅማቸውን ለማሳካት ሐሰተኛ መረጃዎችን እውነት በማስመሰል ያሰራጫሉ። በሃገራችን ፌስቡክን በመጠቀም የሚሰራጩ ሐሰተኛ መረጃዎችን ለበርካታ ጥፋቶች መንስዔ መሆናቸው ይታወሳል። ፌስቡክም ከተጠቃሚዎቹ በሚደርሰው ሪፖርቶች መሠረት አስፈላጊውን ማጣራት ካካሄደ በኋላ ሐሰተኛ መረጃዎቹን ከገጹ ያጠፋል።
• 'ሃሰተኛ ዜና '፡ የኢትዮጵያ የማሕበራዊ ሚድያ ተጠቃሚዎች ስጋት? • አይሸወዱ፡ እውነቱን ከሐሰት ይለዩ
ልቅ የሆኑ ምስሎች እና ቪዲዮዎች፡ ፌስቡክ ልቅ የሆኑ የግብረ-ስጋ ግነኙነትን እና እርቃንን የሚያሳዩ ቪዲዮችን እና ምስሎችን ያግዳል። ለዚህም እንደምክንያት የሚቀርበው እንደዚህ አይነት የአደባባይ መልዕክቶች ከማህበረሰቡ እሴት ጋር አብሮ አይሄድም የሚል ነው። በተጨማሪም ቪዲዮዎቹ እና ምስሎቹ የተገኙት በፍቃደኝነት ላይ በተመሰረተ ግነኙነት ስለመሆኑ ማረጋገጫ አይገኝላቸውም።  
ሽብር የሚነዙ መልዕክቶች፡ የሸብር ጥቃትን ወይም ሽብርተኛን የሚያወድሱ፣ የሽብር ጥቃቶች እንዲፈጸሙ ወይም የሽብር ቡድን አባልነት ጥሪ የሚያደርጉ፣ በሽብር ጥቃት ጉዳት የደረሰባቸው ላይ የሚያፌዝ የፌስቡክ መልዕክቶች በፍጥነት እንዲጠፉ ይደረጋሉ። ተጠቃሚዎች ይህን አይነት ይዘት ያላቸውን መልዕክቶች ሪፖርት እንዲያደርጉ ፌስቡክ ይጠይቃል።  
ኃይል የተሞላበት ጥቃትን የሚያሳዩ መልዕክቶች፡ ፌስቡክ ኃይል የተሞላበት ጥቃትን የሚያገኑ እና ጉዳት የደረሰባቸውን ሰዎች የሚያዋርዱ መልዕክቶችን ያስወግዳል።  
ጾታን መሰረት ያደረጉ ጥቃቶች በፌስቡክ ፈጽሞ ተቀባይነት የላቸውም። 
ከላይ የተጠቀሱትን አይነት ይዘት ያላቸውን የፌስቡክ መልዕክቶች እንዴት ሪፖርት ማድረግ ይቻላል?ቀላል ነው። 


Image copyright
Facebook 

ለምሳሌ በምስሉ ላይ የሚታየው መልዕክት ይዘት በፌስቡክ ተጠቃሚዎች ላይ ጉዳት ያደርሳል ብለን እናስብ። ይህን መልዕክት ለፌስቡክ ሪፖርት ለማድረግ ከመልዕክቱ በስተቀኝ አናት ጋር የሚገኙ ••• (ሶስት ነጥቦች) መጫን። ሶስቱን ነጥቦች ስንጫን አራት አማራጮችን ይሰጠናል። ከዚያም የመጨረሻውን አማራጭ ማለትም ''በመልዕክቱ ላይ አስተያየት ይስጡ'' (Give feedback on this post) የሚለውን ይጫኑ። 


Image copyright
Facebook

''Give feedback on this post'' የሚለውን ሲጫኑ ከላይ የሚታየውን አይነት ሌላ አማራጭ ይሰጥዎታል።  ለምሳሌ የተመለከቱት የፌስቡክ ፖስት ወይም መልዕክት ሐሰተኛ ዜና ከሆነ፤ False news የሚለውን ይጫኑ። ከዚያም ጉዳዩን ፊፖርት በማድረግዎ ከፌስቡክ የምስጋና ምላሽ ያገኛሉ። ይህን የፌስቡክን ስርዓት በመጠቀም በሰዎቸ ላይ ሊደርሱ የሚችሉ አሉታዊ ተጽእኖዎችን መቀነስ ይቻላል።  
",https://www.bbc.com/amharic/48597771
10,ትራምፕ ጦርነት ከተጀመረ ኢራን ከምድረ ገጽ ትጠፋለች ሲሉ አስጠነቀቁ,22 ጁን 2019,"



Image copyright
IRIBNEWS


አጭር የምስል መግለጫ

                    የኢራን ቴሌቪዥን ተመትቶ ወደቀው ነው ያለውን ሰው አልባ አውሮፕላን አሳይቷል
                

ፕሬዝዳንት ትራምፕ ከኢራን ጋር ጦርነት እንደማይፈልጉ ነገር ግን በሁለቱ ሃገራት መካከል ግጭት ከተጀመረ ""ውድመት "" እንደሚከሰት ተናገሩ።አርብ ዕለት ለኤንቢሲ ቴሌቪዥን በሰጡት ቃለ ምልልስ አሜሪካ ከኢራን ጋር ለመነጋገር በሯ ክፍት መሆኑን አስታውቀዋል። ነገር ግን ኢራን የኒውክለር ጦር መሣሪያ እንዲኖራት እንደማይፈልጉ አልሸሸጉም።በዚህ ሳምንት ኢራን የአሜሪካን ሰው አልባ አውሮፕላን መትታ መጣሏን ተከትሎ አሜሪካ የአፀፋ እርምጃ ልትወስድ ወስና በመጨረሻ ሰዓት ውሳኔያቸውን መቀልበሳቸውንም ተናግረዋል።150 ኢራናያውያን ሕይወታቸውን ያጣሉ በሚል ውሳኔያቸውን እንዳጠፉት ጨምረው ተናግረዋል።• ""ቃሊቲ ማረሚያ ቤት ትምህርት ቤት ሆኖኛል"" ደበበ እሸቱ• ኮሎኔል መንግሥቱን ትግል ለመግጠም ቤተ መንግሥት የሄደው ደራሲ""አልወደድኩትም፤ የአፀፋ እርምጃው ተመጣጣኝ ነው ብዬ አላሰብኩም"" ብለዋል።


Skip Twitter post  by @MeetThePress

EXCLUSIVE: In an exclusive interview with Chuck Todd, President Donald Trump says he hadn’t given final approval to Iran strikes, no planes were in the air. pic.twitter.com/qHtTx7Zql5— Meet the Press (@MeetThePress) 21 ጁን 2019

End of Twitter post  by @MeetThePress



ኢራን ማክሰኞ ዕለት የአየር ክልሏን ጥሶ የገባውን የአሜሪካ ሰው አልባ አውሮፕላን መትታ መጣሏን ተናግራለች።አሜሪካ ግን አውሮፕላኑ ዓለም አቀፉ የአየር ክልል ውስጥ ነበር ስትል ተከራክራለች።በሁለቱ ሃገራት መካከል ውጥረቱ እየተጋጋለና እየተካረረ ሲሆን አሜሪካ በቅርቡ ሁለት ነዳጅ ጫኝ መርከቦች ላይ የደረሰውን አደጋ ኢራን ፈፅማዋለች ስትል መክሰሷ ይታወሳል።ኢራን ደግሞ በምላሹ አቋርጣው የነበረውን የኒውክሌር ማብላላት እንደምትቀጥልበትና ከተቀመጠላት መጠንም ከፍ እንደምታደርግ ገልፃለች።ባለፈው ዓመት አሜሪካ እንዲሁም ሌሎች የአውሮፓ ሃገራት በ2015 ከኢራን ጋር የተፈራረሙትን ስምምነት አሜሪካ አልፈልግም ብላ መውጣቷ ይታወሳል።አሜሪካ፤ የተባበሩት መንግሥታት የፀጥታው ምክር ቤት ሰኞ ዕለት ተገናኝቶ በኢራን ጉዳይ ላይ እንዲመክር ጥሪ አቅርባለች።
",https://www.bbc.com/amharic/48729123
