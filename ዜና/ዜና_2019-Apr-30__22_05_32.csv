ደረጃ,ርዕስ,ቀን,ዜና,ድረ-ገጽ
1,ኢንዶኔዢያ፡ የመስጠም አደጋ የተጋረጠባት ዋና ከተማ ልትቀየር ነው,30 ኤፕረል 2019,"



Image copyright
Getty Images

የኢንዶኔዢያዋ ዋና ከተማ ጃካርታ በዓለማችን እጀግ አስፈሪ በተባለ ፍጥነት እየሰመጠች ስለሆነ በሌላ ከተማ ልትቀየር እንደሆነ የሀገሪቱ የእቅድ ሚኒስትር መስሪያ ቤት አስታውቋል።ሚኒስትሩ ባምባንግ በሮጆንጎሮ እንደገለጹት ውሳኔው እጅግ በጣም ወሳኝ ሲሆን የሀገሪቱ ፕሬዝዳንት ጆኮ ዊዶዶ የትኛዋ ከተማ ጃካርታን እንደምትተካ መርጠዋል ሲሉ ውሳኔውን ይፋ አድርገዋል። አዲሱ ዋና ከተማ የት ሊሆን እንደሚችል የታወቀ ነገር ባይኖርም ብዙዎች ግን ፓላግካራያ የተባለችው ከተማ መሆኗ አይቀሬ ነው እያሉ ነው።• ልጆችዎ ጤናማ ምግብ እንዲመገቡ ማድረጊያ መላዎች• ቁርስ የቀኑ እጅግ አስፈላጊ ምግብ ነውን?ከ10 ሚሊየን በላይ ነዋሪዎች ያሏት ጃካርታ በፍጥነት ወደ ምድር እየሰጠመች መሆኑ የኢንዶኔዢያ ባለስልጣናትን አሳስቧቸዋል። በቅርቡ የሃገሪቱን ፕሬዝዳንታዊ ምርጫ ያሸነፉት ፕሬዝዳንት ዊዶዶ ደግሞ ይህንን ጉዳይ ቅድሚያ የምሰጠው ኃላፊነቴ ነው ብለዋል።ምንም እንኳን ኢንዶኔዢያውያን በአውሮፓውያኑ 1945 ከኔዘርላንድስ ነጻነታቸውን ካገኙ ጀምሮ ዋና ከተማዋ ጃካርታን በሌላ ለመቀየር ቢያስቡም እስካሁን አልተሳካላቸውም ነበር።በቅርቡ በተሰራ አንድ ዓለማቀፍ ጥናት መሰረት ጃካርታ በዓለማችን እጅግ ከተጨናነቁ ከተሞች መካከል አንዷ ነች። የመንግስት ባለስልጣናትም ከቦታ ቦታ ሲንቀሳቀሱ በከፍተኛ የፖሊስ ኃይል ታጅበው ለመሄድ ይገደዳሉ።በዚህም መጨናነቅ ምክንያት በየዓመቱ 6.8 ቢሊየን ዶላር ሃገሪቱ እንደምታጣ የሀገሪቱ የእቅድ ሚኒስትር መስሪያ ቤት አስታውቋል።    የጃካርታን ሥነ ምድራዊ አቀማመጥ የሚያጠኑ ተመራማሪዎች እንደገለጹት ከተማዋ በአውሮፓውያኑ 2050 ሙሉ በሙሉ የምትሰጥም ሲሆን ባለፉት 10 ዓመታት ብቻ 2.5 ሜትር ወደታች ሰጥማለች።ይህ ማለት ደግሞ ከተማዋ በየዓመቱ ከ1 እስከ 15 ሴንቲሜትር ወደታች ትገባለች ማለት ነው። • የአውሮፕላን አደጋዎች የበዙበት 2018ዋና ከተማው ከጃካርታ ወደሌላ ቦታ ከመቀየሩ ጋር በተያያዘ ፕሬዝዳንት ጆኮ ዊዶዶ ሶስት አማራⶐች ቀርበውላቸው ነበር ተብሏል። የመጀመሪያው እዛው ጃካርታ ውስጥ አዲስና ልዩ ክልል በመመስረት የመንግስት መስሪያ ቤቶችን ወደ እዛው ማዘዋወር ሲሆን ሁለተኛው ደግሞ ሌላ ተተኪ ከተማ ማፈላለግ ነው።የመጨረሻውና ፕሬዝዳንቱ የመረጡት ሃሳብ ሳይሆን አይቀርም የተባለው ደግሞ አዲስ ከተማ ሌላ ቦታ ገንብቶ ዋና ከተማውን መቀየር የሚለው ነው።
",https://www.bbc.com/amharic/news-48101927
2,የአይሲስ መሪ ከአምስት ዓመታት በኋላ ለመጀመሪያ ጊዜ ታየ,30 ኤፕረል 2019,"



Image copyright
AFP

የኢስላማዊ ታጣቂ (አይ ኤስ) ቡድን መሪ አቡ ባክር አልባግዳዲ ድምጹን ካጠፋ ከአምስት ዓመታት በኋላ ለመጀመሪያ ጊዜ በተንቀሳቃሽ ምስል መልዕክቱን አስተላልፏል። ቡድኑ ለተነጠቃቸው ይዞታዎችም የበቀል እርምጃ እንደሚወስድ ዝቷል።በአውሮፓውያኑ 2014  ሞሱል በተባለችው የሶሪያ ከተማ ውስጥ ሆኖ በሶሪያና ኢራቅ ላይ እስላማዊ ካሊፌት መመስረቱን ካወጀ በኋላ እምጥ ይግባ ስምጥ ሳይታወቅ ቀርቶ ነበር።• በኢራቅ እስላማዊ ቡድኑ 200 የጅምላ መቃብሮችን ትቶ መሄዱን የተባበሩት መንግሥታት ተናገረ• የአይኤስ ታጣቂዎች ኢትዮጵያዊያንን ገደሉ በተንቀሳቃሽ ምስሉ በቅርቡ በባጉዝ ያጋጠማቸውን ሽንፈት ያመነ ሲሆን መልዕክቱ መቼ እንደተቀረጸ ግን እርግጠኛ መሆን አልተቻለም። ቡድኑ በበኩሉ ተንቀሳቃሽ ምስሉ በያዝነው ሚያዚያ ወር ላይ የተቀረጸ እንደሆነ አስታውቋል።አልባግዳዲ በመልዕክቱ ከሁለት ሳምንት በፊት በስሪላንካ የፋሲካ በዓል ዕለት ለደረሰው የቦምብ ጥቃት ኃላፊነቱን የወሰደ ሲሆን ባጉዝ ላይ ላጋጠማቸው ሽንፈት ምላሽ እንደሆነ አስታውቋል።ከዚህ በተጨማሪም አልባግዳዲ የሚመራው ቡድን በቡርኪና ፋሶ፣ ማሊ፣ ሱዳንና አልጄሪያ ባሉ የአፍሪካ ሃገራት ስላለው ወታደራዊ ግንኙነትና መታወጅ ስላለበት ኢስላማዊ ጂሃድ መልዕክቱን አስተላልፏል።ቡድኑ ምንም እንኳን በተለያዩ ግዛቶች ሽንፈትን ቢቀምስም የዚህኛው ተንቀሳቃሽ ምስል ዋነኛ ግቡ ሽንፈቶቹን ለመቀበል ሳይሆን አልባግዳዲን ለገደለ 25 ሚሊየን ዶላር ሽልማት ከመኖሩ ጋር ተያይዞ ብዙዎች ሳይሞት አይቀርም ማለታቸውን ለማስተባበል ይመስላል።
",https://www.bbc.com/amharic/news-48101931
3,የሲሪ ላንካ ጥቃት፡ ፊትን መሸፈን የተከለከለባቸው የዓለማችን አገራት,30 ኤፕረል 2019,"



Image copyright
Getty Images

በስሪ ላንካ ከሁለት ሳምንት በፊት በፋሲካ በዓል  ወቅት የደረሰውን ጥቃት ተከትሎ ህዝብ በተሰበሰበበት ቦታ ፊትን መሸፈን ተከልክሏል። የአገሪቱ ፕሬዚደንት እንዳስታወቁት ለአገሪቱ ደህንነት ሲባል ማንነትን የሚደብቁ አልባሳት መከልከላቸውን አስታውቀዋል።• ሂጃብ ለባሿ የሕግ ብቃት መመዘኛ ፈተና ላይ እንዳትቀመጥ ተከለከለች ይህ እግድ ለሰላማችን ይበጀናል ሲሉ የተለያዩ ብሔሮችና ኃይማኖት ተከታዮች ተግባራዊ እንዲያደርጉት ያበረታቱ እንዳሉ ሁሉ የሰብዓዊ መብት ተሟጋቾች ደግሞ በሐይማኖታዊ ግዴታ ልብስን የሚለብሱ ሙስሊም ሴቶችን መብት የጣሰና ያገለለ ነው ሲሉ ተቃውመውታል።ተመሳሳይ እገዳዎችን የጣሉ የዓለማችን አገራት የትኞቹ ናቸው?ፈረንሳይፈረንሳይ ሕዝብ በተሰበሰበበት ቦታ ሙሉ በሙሉ ፊትን የሚሸፍን እስላማዊ ልብስ የከለከለች የመጀመሪያዋ አውሮፓዊት አገር ናት፤ እገዳውን የጣለችውም ከስምንት ዓመታት በፊት ሲሆን በአውሮፓ ሰብዓዊ መብቶችን የሚመለከተው ፍርድቤት እገዳውን ያፀደቀው ከአምስት ዓመታት በፊት ነበር።ዴንማርክበዴንማርክም ሙሉ በሙሉ ፊትን የሚሸፍኑ አልባሳት ክልከላ ተግባራዊ መደረጉን ተከትሎ ባለፈው ዓመት ተቃውሞ ተነስቶ  ነበር። አንድ ሰው ሙሉ በሙሉ ፊትን የሚሸፍን አልባሳት ለብሶ ህዝብ በተሰበሰበበት ቦታ የተገኘ እንደሆነ 1 ሺህ ክሮን (157 የአሜሪካ ዶላር ወይም 4500 ብር ገደማ) ቅጣትን ያስከትላል።በተደጋጋሚ ይህን አድርጎ የተገኘም ቅጣቱ በአስር እጥፍ ከፍ ሊልበት ይችላል።• ዴንማርክ ሙሉ የፊት ገጽታን የሚሸፍን 'ሂጃብ' አገደችኔዘርላንድስየኔዘርላንድስ ምክርቤት ተመሳሳይ ህግ ያስተላለፈው ባለፈው ዓመት ሰኔ ወር ላይ ነበር። ሕጉ የህዝብ በሆኑ ህንፃዎች ላይ፤ ለምሳሌ እንደ ሆስፒታል፣ ትምህርት ቤቶችና የህዝብ ትራንስፖርት ላይ ፊትን መሸፈንን ይከለክላል፤ ይሁን እንጂ የህዝብ መንቀሳቀሻ መንገዶችን አያካትትም።ጀርመንበጀርመን ደግሞ ፊትን ሸፍኖ ማሽከርከር ህገወጥ ነው። የጀርመን የህዝብ ተወካዮች ምክርቤት በከፊልም ቢሆን በዳኞች፣ በመንግስት ሰራተኞች እና ወታደሮች ላይም እግዱን ጥሏል። ሙሉ ፊታቸውን በዓይነ እርግብ የሸፈኑ ሴቶችም ማንነታቸውን ለማሳየት በሚጠየቁበት ጊዜ መገለጥ እንዳለባቸው ያስገድዳል።አውስትራሊያ በአውስትራሊያ በህዝብ መገልገያ ቦታዎች፤ ለምሳሌ ትምህርት ቤትና ፍርድቤት ሙሉ በሙሉ ፊትን የሚሸፍን አልባሳትን መልበስ ያገደችው ከሁለት ዓመታት በፊት ነው።ቤልጂየምቤልጂየም ሙሉ ፊትን መሸፈን የሚከለክለውን ህግ ተግባራዊ ያደረገችው ከስምንት ዓመታት በፊት ሲሆን እግዱ ማንኛውንም ዓይነት ማንነትን የማያሳይ ልብስ በተለያዩ መዝናኛ ቦታዎችና መንገዶች ላይ ለብሶ መገኘትን ይከለክላል።ኖርዌይኖርዌይ በትምህርት ተቋማት ውስጥ ፊትን የሚሸፍን አልባሳትን መልበስ የከለከለችው ባለፈው ዓመት ነው።ቡልጋሪያከሶስት ዓመታት በፊት የቡልጋሪያ ምክር ቤት ፊታቸውን የሚሸፍኑ ሴቶች የሚያገኙትን ጥቅማ ጥቅም የሚነሳ ረቂቅ ህግ አፅድቃለች።ሉግዘምበርግበሆስፒታል፣ በፍርድቤቶችና ህዝብ በሚገለገልባቸው ህንፃዎች ፊትን መሸፈን በሉግዘምበርግም የተከለከለ ነው።• በኬንያ የኢትዮጵያ ኤምባሲ የተሞሸሩት ጥንዶች አንዳንድ የአውሮፓ አገራት በተወሰኑ ከተሞቻቸው አሊያም ክልሎች ብቻ ህጉ ተግባራዊ እንዲሆን አድርገዋል። ይህም ጣሊያን፣ ስፔን እና ስዊዘርላንድን ይጨምራል። አፍሪካ ቻድ፣ ጋቦን፣ ካሜሩን ፣ ኒጀርና ሪፐብሊክ ኦፍ ኮንጎ ከሶስት ዓመታት በፊት በተደጋጋሚ ባጋጠማቸው የአጥፍቶ ጠፊ ጥቃት ፈፃሚዎች የተሸፈኑ ሴቶች ሆነው በመገኘታቸው ሙሉ በሙሉ ፊትን መሸፈን ከልክለዋል።አልጀሪያም ከባለፈው ዓመት አንስቶ ሙሉ በሙሉ ፊትን የሚሸፍን ሂጃብ ማድረግ አግዳለች።ቻይናበቻይና ዢንጂያንግ ግዛት ፊትን የሚሸፍን አልባሳት መልበስና ፂምን ማሳደግ በጥብቅ የተከለከለ ነው።ዢንጂያንግ ኡጉር የተባለች ሙስሊሞች የሚኖሩባት ከተማ ስትሆን ክልከላውም እነርሱን ያገለለ እንደሆነ ተናግረዋል። ግዛቱ ግን የተለያዩ ግጭቶች የሚከሰቱበት ሲሆን መንግስት እስላማዊ ታጣቂ ቡድኑን ተጠያቂ ያደርጋል።
",https://www.bbc.com/amharic/news-48101898
4,ተስፋዬ፣ ሌንጮና ገብሩ ስለ ዶ/ር ነጋሶ,30 ኤፕረል 2019,"



Image copyright
Facebook

የተወለዱት በምዕራብ ኦሮሚያ ደምቢ ዶሎ ከተማ ነው ። የመጀመሪያ ድግሪያቸውን በያኔው ቀዳማዊ ኃይለስላሴ ዩኒቨርሲቲ ከሠሩ ጥቂት ዓመታት በኋላ ወደ ጀርመን አቀኑ። ከተማሪዎች እንቅስቃሴ ጀምሮ በኢትዮጵያ ፖለቲካ የህይወት ዘመን ተሳትፎ አድርገዋል ሊባል ይችላል። ለበርካታ ዓመታት ከኖሩባት ጀርመን ሲመለሱ የአሮሞ ሕዝብ ዴሞክራሲያዊ ድርጅት ኦህዴድን ተቀላቀሉ። የቀድሞ ፕሬዝደንት ዶ/ር ነጋሶ ጊዳዳ ህልፈት ባለፈው ቅዳሜ ነበር ለዓመታት ከኖሩበት ከወደ ጀርመን የተሰማው። ዶ/ር ነጋሶን አንዳንዶች በእጅጉ በመርህ እንደሚያምን ፖለቲካኛ ሌሎች ደግሞ ለፖለቲከኛ የሚሆን ስብእና የሌላቸው አድርገው ይስሏቸዋል።• አዲሱ ጠቅላይ ሚኒስትርና የጋዜጠኞች ተስፋ  • የፍስሀ ተገኝ የቤተሰብ ፍለጋ ጉዞ ዶ/ር ነጋሶ -የጋጤኛው ማስታወሻ  ""የታሰረ አንበሳ""ብዙዎች በአፃፃፍ ችሎታው በተደነቁበት የጋዜኛው ማስታወሻ መፅሃፉ ተስፋዬ አብረአብ ዶ/ር ነጋሶን ቤተ መንግስት ውስጥ እንደታሰረ አንበሳ ገልጿቸዋል። ኋላ ግን ኢህአዴግን ተለይተው የተቃውሞ ፖለቲካውን በመቀላቀላቸው እሳቸውን የሚያይበት መንገድ መቀየሩን ተስፋዬ ይናገራል።የታሰረ አንበሳ ያላቸው ምንም እነኳ አቅም ቢኖራቸው ህወሃትን ያገለግሉ ስለነበር እንደሆነ ""የጋዜጠኛው ማስታወሻ የታሰረው አንበሳና በኋላ በህዝብ ጉዳይ ላይ በሰፊው የተሳተፉት ዶ/ር ነጋሶ የተለያዩ ናቸው"" በማለት ያስረዳል።ኋላ ላይም ዶ/ር ነጋሶና ተስፋዬ ይገናኙ እንደነበር ተስፋዬ ይናገራል። የሚገናኙት በኢሜልና በስልክ የነበረ ሲሆን ምክንያቱ ደግሞ በአንድ ፎረም ላይ ዶ/ር ነጋሶ ሊያቀርቡት በነበረ ፅሁፍ ምክንያት እንደነበር ያስታውሳል።ዶ/ር ነጋሶ የማስታወቂያ ሚኒስትር ሳሉ በወቅቱ የኢትዮጵያ ፕረስ ድርጅት መምሪያ ሃላፊ ለነበረው የተስፋዬ አለቃው ነበሩ። እሱና ሌሎች ባልደረቦች ያናግሯቸው የነበረው እንደ ጓደኛ እንደነበር፣ ራሳቸውን ከፍ የማያደርጉ ፣ አክብሩኝም የማይሉ ሰው እንደነበሩ ይናገራል።""ሚኒስትር እያሉ ከመኪና ወርደው ሱቅ ላይ ሲጋራ ገዝተው የሚሄዱ ሰው ናቸው"" ሲልም ያክላል።በጋዜጠኛው ማስታወሻ 'የታሰረ አንበሳ' ያላቸው እንደ እሳቸው ያለ ጥሩ የታሪክ ምሁር፣ ቅን እና ጥሩ ስብእና ያለው ሰው እንዴት ከዚያ ""ሰው በላ"" ስርዓት ጋር አብሮ ይሰራል በማለት እንደሆነም ይገልፃል።ህገመንግስቱ መከበር አለበት የሚል አቋም እንደነበራቸው ይህ ብቻም ሳይሆን ሊከበር ይችላል ብለው ያስቡም እንደነበር የሚናገረው ተስፋዬ ""ይህ ቅንነታቸውን ያሳያል ።ይህ ቀንነታቸው ደግሞ ከፖለቲካ ሰው የማይጠበቅ ነበር "" ይላል።'ኢህአዴጉ' ዶ/ር ነጋሶ እና 'ኦነጉ' ሌንጮአቶ ሌንጮ ለታና ዶ/ር ነጋሶ ጊዳዳ የአንደኛና ሁለተኛ ደረጃ ትምህርታቸውን የተከታተሉት አንድ ላይ ነው። አብሮ አደጎች ነበሩ ማለት ይቻላል።የሁለተኛ ደረጃ ተማሪዎች ሳሉ ብዙ አፍሪካ ሃገራት ከቅን ግዢዎቻቸው ነጻነታቸውን የተቀዳጁበት ወቅት ስለነበር የራስን መብት በራስ ስለመወሰን ብዙ ጊዜ ያወሩ እንደነበር አቶ ሌንጮ ያስታውሳሉ።አቶ ሌንጮ ለከፍተኛ ትምህርት ወደ አሜሪካ ሲያቀኑ ዶ/ር ነጋሶ ደግሞ ቀዳማዊ ሃይለስላሴ ዩኒቨርሲቲን ተቀላቀሉ። በዩኒቨርሲቲ ቆይታቸው ዶ/ር ነጋሶ የተማሪዎች ንቅናቄ ተሳታፊ እንደነበሩ አቶ ሌንጮ ያስታውሳሉ።እኛ የኦሮሞ ነጻነት ግንባርን ስንመሰርት እሱ ለትምህርት ጀርመን ነበር። በወቅቱ የታሪክ ትምህርት ለማጥናት ነበር የሄደው።""አንተ ውጪ ሃገር ሄደህ ታሪክ ተማር እኛ ታሪክ ሰርተን እንጠብቅሃለን ብዬው እንደነበር ከብዙ ጊዜ በኋላ አስታውሶኛል። እኔ ግን ረስቼው ነበር።""ይላሉ አቶ ሌንጮእንደ አቶ ሌንጮ አገላለፅ ዶ/ር ነጋሶ በጣም እልኀኛና በአንድ ጉዳይ ላይ አቋም ከያዙ ወደኋላ የማይሉም ናቸው። ምን ይደርስብኛል ብለውም አያስብም።""ለዚህም ይመስለኛል ከኢህአዴግ ጋር የተለያየው።""ይላሉ።""ፕሬዝዳንት በነበረበት ወቅት ለስራ ወደ ውጪ ሃገራት ሲሄድ ብዙ ጊዜ ተገናኝተን እናወራ ነበር። ያው እኔ ኦነግ እሱ ደግሞ ኢህአዴግ።ነገር ግን በሃሳብ ብቻ ነበር እርስ በርሳችን የምንታገለው።""



""በኢህአዴግ ክፍፍል የወሰደው አቋም ታሪካዊ ነው""በወቅቱ  ትግል ላይ የነበረው ህዝባዊ ወያነ ሃርነት ትግራይ ህወሃት ነጋሶን ጀርምን ሃገር ሳሉ እንዴት እንደቀረበና እንዳነጋገራቸው የቀድሞ የህወሃት ማእከላዊ ኮሚቴ አባልና የአረና ፓርቲ መስራች አቶ ገብሩ አስራት ያስታውሳሉ።• በእራስ ውስጥ ሌሎችን ማየት  • በእርጥብ ሳርና ቅጠል ጥቃትን ያስቆሙ አባቶች ዶ/ር ነጋሶ ኦህዴድ ፤ አቶ ገብሩ ደግሞ ህወሃት ሆነው ብዙ ጊዜ በማእከላዊ ኮሚቴ ስብሰባዎች ይገናኙ ነበር። ሁለቱም ኢህአዴግን ለቅቀው በመውጣ እንደገና በተቃዋሚ መስመር ሰልፍ ላይም እንደገና ተገናኝተዋል። እናም አቶ ገብሩ ዶ/ር ነጋሶን በእነዚህ ሁኔታዎች ሁሉ አይተዋቸዋል።ዶ/ር ነጋሶ ከኢህአዴግ ከተለዩ በኋላ ደምቢደሎ ላይ ተወዳድረዋል የአንድነት ፓርቲ ሊቀ መንበር ሆነውም አገልግለው ነበር። ""አቋም ያለው ቅን ሰው ነው። ብቻውንም ቢሆን ላመነበት ነገር እንደሚቆም ያረጋገጠ ሰው ነው"" በማለት ይገልጿቸዋል አቶ ገብሩ ዶ/ር ነጋሶን።በተለይም በኢትዮጵያና በኤርትራ ጦርነት ከዚያም ኢህአዴግ ውስጥ መከፋፈል ተፈጥሮ በነበረበት ወቅት የያዙትን አቋም ከዚያም ኢህአዴግ አምባገነን ሆኗል ብለው ድርጅቱን የለቀቁበትን ሁኔታ አቶ ገብሩ ያስታውሳሉ። በጥቅሉ ""ላመነበት ነገር ቆሞ ያለፈ ሰው ነው"" በማለት ነው የሚገልጿቸው።ኢህአዴግ ከባድ መከፋፈል ውስጥ በነበረበት በዚያ ወቅት ድርጅቱ  አምባገነን እየሆነ አደገኛ መንገድ ላይ መሆኑን ብዙዎች ሊሞግቷቸው ይቅርና ሊያናግሯቸው በሚፈሯቸው የቀድሞ ጠቅላይ ሚኒስትር መለስ ዜናዊ ፊት በግልፅ መናገራቸው  ዶ/ር ነጋሶን በፖለቲከኞች በህዝብ ዘንድም ከፍተኛ ነጥብ ያሰጠ እርምጃ ነበር።""እኔ እንኳን ስብሳባው ላይ አልነበርኩም ግን ጓደኛዬ አምባሳደር አዋሎም ነግሮኛል። መለስ መንግስቱ የጦር መኮንኖችን አሸንፎ የተናገረውን የሚመስል ነገር ሲናገር ልክ መንግስቱን መሰልከኝ ብሎ በድፍረት ተናግሮታል"" ይላሉ። በርግጥም ይህ የዶ/ር ነጋሶ ህይወትና የፖለቲካ እርምጃ ላይ በተፃፈውና  ""ዳንዲ"" በተሰኘው መፅሃፋቸው ላይ የሚገኝ ሲሆን በተባለው ስብሰባ ላይ ተገኝተው የነበሩት አምባሳደር ገነት ዘውዴ 'እንዴት መለስን ከመንግስቱ ጋር ታመሳስለዋለህ'  ብለው ስለማልቀሳቸውም ተፅፏል።አቶ ገብሩ ያ ጊዜ አቶ መለስ ዜናዊ በዶ/ር ነጋሶ ላይ ቂም በመያዝ እስከ መጨረሻው ሊያጠቋቸው የወሰኑበት እንደሆነ ያምናሉ። ከዚያ በኋላ በዶ/ር ነጋሶ ላይ የሆነውም የዚህ ማረጋገጫ ነው ይላሉ።በተቃራኒው ዶ/ር ነጋሶ ብዙ በደል ባደረሱባቸው የኢህአዴግ ሰዎች ቂም እንዳልነበራቸው አቶ ገብሩ ምስክርነታቸውን ይሰጣሉ።አቶ ገብሩ ራሳቸውም ብዙ በደሎች ቢደርሱባቸውም ገለልተኛ ካልሆነ ስርዓት ፍትህ አገኛለው ብለው ባለማመን ወደ ህግ አልሄዱም። ""እሱ ግን ፍርድ ቤት እየሄደ ይሟገት ነበር"" በማለት እንደ ቀድሞ ፕሬዝዳንትነት የሚገባቸውን መብት በሚመለከት በሁለት ፍርድ ቤቶች አሸንፈው እንደነበር ይናገራሉ።""ነገሩ ኋላ የፖለቲካ ውሳኔ ነው የሆነው። የተፃፈለትን ደብዳቤ አሳይቶኝ ነበር አሁንም እጄ ላይ አለ"" ይላሉ።ብዙዎች 'ዳንዲ፡ የነጋሶ መንገድን"" ካነበበሩ በኋላ የዶ/ር ነጋሶ ስብእና የፖለቲከኛ ዓይነት አይደለም የሚል አየስተያየት ሰንዝረው ነበር። አቶ ገብሩ በዚህ አስተያየት በተወሰነ መልኩ ይስማማሉ። ነገር ግን ለሳቸው ችግሩ የዶ/ር ነጋሶ ስብእና ሳይሆን  የኢትዮጵያ ፖለቲካ አካሄድ ብልጣብልጥነትና አድርባይነት መሆኑ ነው።""የመርህና የዓላማ ፖለቲካ የሚያራምድ ሰው በአገራችን ፖለቲካ ቦታ የለውም ይላሉ። እሱ ደግሞ ግልፅ፣ የዋህና ቀጥ ብሎ የሚሄድ ነው"" ይላሉ።• 360 ብር ለአንድ ሕጻን""ዶ/ር ነጋሶ የኢትዮጵያ ፖለቲካ ተንኮል መጠን መሳያ""የ 'ዳንዲ' ፀሃፊ አቶ ዳንኤል ተረፈ ለመፅሃፉ ከዶ/ር ነጋሶ ጋር ለሶስት ወራት ቃለ ምልልስ አድርጓል።ቁሳዊ ነገር ላይ ብዙ ጉጉት የላቸውም የሚላቸው ዶ/ር ነጋሶ የኢትዮጵያ የተንኮልና የሴራ ፖለቲካ ልክ ማሳያ ናቸው ሲልም ይደመድማል።ኑሯቸው እንደ ቀድሞ ፕሬዘዳንት ሳይሆን እንደ ተራ ግለሰብ እንደነበር የአደባባይ ምስጢር ነው። ህልፈታቸውን ተከትሎ ብዙዎች እንዴት በተለያየ አጋጣሚ እንዳገኟቸው ማህበራዊ ድረ ገፅ ላይ ፅፈዋል። አንድ ሰው ታክሲ ላይ እንዳገኛቸውና መኪናቸው ጋራጅ ገብቶ እንደሆነ ጠይቋቸው እሳቸውም መኪና የለኝም ብለው በቀጥታ እንደመለሱለትና እሱም ምን ያህል እንደሚያከብራቸው እንደገለፀላቸው በትዊተር ገፁ ላይ አስፍሯል።አቶ ዳንኤል እንደሚለው ደግሞ ላመኑበት ነገር እንደ ተራ ሰው ከመኖር በላይ ሁሉ ዋጋ ለመክፈል ዝግጁ ነበሩ ይላል።ይኖሩ ከነበረበት የሚያፈስ ቤት እንዲለቁ ደብዳቤ ተፅፎላቸው እንደነበር በማስታወስ ""  የቀድሞ ፕሬዝዳንት ጎዳና ተዳዳሪ ሊሆኑ ነው የሚል ፅሁፍ ፍትህ ጋዜጣ ላይ ሲወጣ ነው መልሰው ነገሩን የተውት"" ይላል።እሱ እንደሚለው ውሳኔአቸው የሚያስከፍላቸውን ዋጋ ሁሉ ለመክፈል የስነ ልቦና ዝግጅት ነበራቸው ዶ/ር ነጋሶ።እንደ አቶ ገብሩ ሁሉ ገዳይ ጀግና በሚባልበት ፣ ተንኮለኛና ሴረኛ አሸናፊ ሆኖ በሚወጣበት የኢትዮጵያ ፖለቲካ የዶ/ር ነጋሶ  እንደ ገራገር መታየታቸው የሚገርም አይደለም ይላል ዳንኤል።በኢህአዴግ ሂስህን አውርደህ መቀጠል ፣ ተራ አባል ሆኖ መቀጠል ፣ መሄድ የሚሉ ሶስት ምርጫዎች ሲቀርቡላቸው በመህር ላይ ቆመው ከድርጅቱ  ለመልቀቅ የወሰኑ ፖለቲካኛ መሆናቸውን የሚናገረው ዳንኤል ""ጥንቁቅ ፖለቲካኛና የሚያምኑበትን ለማድረግ ወደ ኋላ የማይሉ ናችው"" ይላል።የዶ/ር ነጋሶ ሁለተኛ መፅሃፍ በመጠናቀቅ ላይ እንደነበር ዳንኤል ይናገራል። ስነዳ ላይ እጅግ ጎበዝ ናቸው የሚላቸው ዶ/ር ነጋሶ ለቤተ መፃሀፍት የሚሆኑ መፅሃፍት፣ ጋዜጦችና በርካታ ፅሁፎች እንዳሏቸውም ይናገራል።""ኢህአፓ የበተነው ወረቀት፣ መኢሶን የፃፈው ፅሁፍ ና አንድ ጊዜ ብቻ የታተማ  የቀረች መፅሄት እና የአሁኑ መፅሄትና ጋዜጦች እያንዳንዱ እትም የሚገኘው ዶ/ር ነጋሶ ቤት ነው"" ይላል።
",https://www.bbc.com/amharic/48104027
5,በቤኒሻንጉል ጉሙዝ ክልል በተፈፀመ ጥቃት 17 ሰዎች ሞቱ,29 ኤፕረል 2019,"




በቤኒሻንጉል ጉሙዝ ክልል፤ መተከል ዞን፤ ዳንዱር ወረዳ ላይ በተፈፀመ ጥቃት 17 ሰዎች መገደላቸውን የአማራ ክልል የመንግስት ኮሚዩኒኬሽን ጉዳዮች ጽ/ቤት ኃላፊ አቶ አሰማኸኝ አስረስ ለቢቢሲ አስታወቁ።• «በስልክዎ ታካሚና አካሚ እናገናኛለን» ሥራ ፈጣሪው ወጣትግጭቱ ሚያዚያ 17 /2011 ዓ.ም የተፈጠረ ሲሆን በጫኝና አውራጅ ሥራ በተሰማሩ ሁለት ግለሰቦች ግላዊ ጠብ ሰበብ እንደሆነ ተናግረዋል። ኃላፊው እንደሚሉት በጊዜው የነበረው ፌደራል ፖሊስ የሁለቱን ግለሰቦች ግጭት ለማረጋጋት ሲሞክር በመካከል አለመግባባት ተፈጥሮ በተተኮሰ ጥይት አንድ የጉሙዝ ተወላጅ ሕይወቱ ሊያልፍ ችሏል። ከዚህ በኋላ ግጭቱ እንደተባባሰ ኃላፊው ያስረዳሉ።""በክልሉ  አንድ ጉሙዝ ከተገደለ፤  የቆዳ ቀለማቸው ቀላ ያሉ ሰዎችን የመግደልና የመበቀል ጎጂ ልማዳዊ ድርጊት አለ"" የሚሉት አቶ አሰማኸኝ፤ በዚህም ምክንያት በየቦታው ያሉ የአማራ ክልል ተወላጆች ላይ ግድያና ንብረቶቻቸውን የመዝረፍ ጥቃት ተፈፅሞባቸዋል። አቶ አሰማኸኝ 17ቱ ሰዎች በምን አይነት ሁኔታ ተገደሉ ተብሎ ለቀረበላቸው ጥያቄ፤ በአከባቢው በቀስት እና በጥይት ሰዎችን የመግደል ልማድ አለ። ይሁን እንጂ እኚህ ሰዎች በምን አይነት ሁኔታ እንደተገደሉ የሚያሳይ ዝርዝር መረጃ የለኝም ብለዋል። ግጭቱ ለተከታታይ አራት ቀናት የዘለቀ ሲሆን የ17 ሰዎች ሕይወት ማለፉ ተረጋግጧል። ከእነዚህ መካከል  አስራ አንዱ የአማራ ክልል ተወላጆች ሲሆኑ ስድስቱ የእዚያው አካባቢ ተወላጆች መሆናቸውን አቶ አሰማኸኝ ተናግረዋል።ለጊዜው ጉዳት ያጋጠማቸው ግለሰቦችን ቁጥር በእጃቸው ባይገኝም ጥቃቱ በተበታተነና በተለያየ አካባቢ በመፈፀሙ የሟቾቹ ቁጥር ሊጨምር ይችላል ብለዋል።• «አቶ ገዱም ሆነ ደመቀ እኛም ብንፈተሽ ግድፈት አለብን ማለታቸውን አስታውሳለሁ» የአቶ ታደሰ (ጥንቅሹ) ባለቤትበግጭቱ  ስጋት ያደረባቸው ሰዎች እንጂ የተፈናቀሉ ሰዎች አለመኖራቸውም አክለዋል።በአካባቢው የፌደራልና የመከላከያ የፀጥታ ኃይሎች እንዲገቡ የተደረገ ቢሆንም አካባቢው ጫካና የተበታተነ የአኗኗር ስርዓት በመኖሩ ለማረጋጋት ቀናት ሊወስድ ችሏል ብለዋል አቶ አሰማኸኝ። ትናንት ሌሊት ፓዊ ወረዳ፤ አባውርኛ ቀበሌ ላይ 25 የሚሆኑ የአካባቢው ተወላጅ ቤቶች የተቃጠሉ ሲሆን ዛሬ ሌሊት በአንፃሩ መረጋጋት  እንደታየ ነግረውናል።• የካቢኔው ሽግሽግ ምን ያመላክታል? የአማራ ክልል ከሚደግፋቸው ታዳጊ ክልሎች መካከል አንዱ የቤኒሻንጉል ጉምዝ ክልል መሆኑን የሚጠቅሱት ኃፊው በአካባቢው ባለ ጎጂ ልማዳዊ ድርጊቶች ምክንያት በአማራ ተወላጆች ላይ በተደጋጋሚ ጥቃት መፈፀሙን ኃላፊው ያስታውሳሉ።ይሁን እንጂ ይህንንም ለመከላከል የሁለቱ ክልል አመራሮች በቅርቡ በእንጂባራ ከተማ ተገናኝተው የመከሩ ሲሆን በጋራም እየሰሩ እንደሚገኙ ገልፀዋል።በዚህ ግጭት ሳቢያም በስጋት የሚፈናቀሉ ሰዎች እንዳይኖሩ ከሁለቱ ክልሎች የተውጣጡ ልዑካን ወደ አሶሳ እያመሩ መሆናቸውን ገልፀውልናል።የቤኒሻንጉል ጉሙዝ ክልል ባለስልጣናትን ለማነጋገር ያደረግነው ሙከራ ሳይሳካ ቀርቷል። 
",https://www.bbc.com/amharic/news-48092091
6,የሲሪ ላንካ ጥቃት፡ የዋናው ተጠርጣሪ ቤተሰቦች ተገደሉ,29 ኤፕረል 2019,"



Image copyright
Reuters

 ከሳምንት በፊት የፋሲካ በዓል በተከበረበት ወቅት በሲሪላንካ የደረሰው ጥቃት ተጠርጣሪ ዛህራን ሀሺም አባትና ሁለት ወንድሞቹ ባለፈው አርብ በፀጥታ ኃይሎች መገደላቸውን ፖሊስ አስታወቀ።• ስሪ ላንካ፡ የሟቾች ቁጥር በ100 ቀነሰሀሺም አሁን የታገደውንና ኤን ቲ ጀ የተሰኘ እስላማዊ ቡድን የመሰረተ ሲሆን ኮሎምቦ በሚገኝ ሆቴል ራሱ ላይ ቦምብ በማጥመድ አፈንድቷል።  ታዲያ ባለፈው አርብ የፀጥታ ኃይሎች በሀሺም መኖሪያ ካታንኩዲ አቅራቢያ የሚገኘው ሴንታማሩትን ተቆጣጥረው ነበር። ከዚያም ወደ ውስጥ ዘልቀው ሲገቡ የታጠቁ ሰዎች ተኩስ ከፈቱባቸው። ሶስት ወንዶች ፍንዳታ ፈፅመው ራሳቸውን አጠፉ። በዚህም ስድስት ህፃናትና ሶስት ሴቶች ሕይወት ተቀጠፈ።ቀሪዎቹ አራቱ ደግሞ  በተኩስ ልውውጡ ሕይወታቸው አልፏል። የሀሺም የቅርብ ዘመድ ለቢቢሲ እንደገለፀው በተኩሱ የሀሺም አባትና ሁለት ወንድሞቹ ተገድለዋል።• «በስልክዎ ታካሚና አካሚ እናገናኛለን» ሥራ ፈጣሪው ወጣትየፖሊስ ምንጭ ለሮይተርስ የዜና ወኪል እንዳስታወቀው ሞሃመድ ሃሺም እና ልጆቹ ዜኔ ሀሺም እና ሪልዋን ሀሽም ተገድለዋል ብሏል።የዛህራ ሀሺም እናት ከሟቾቹ መካከል ሳይሆኑ እንዳልቀረ ፖሊስ ገልጿል።አሁንም የፀጥታ ኃይሎች በአገሪቱ አሰሳ እያደረጉ ሲሆን  የአካባቢው ነዋሪዎች ለፖሊስ በሰጡት ጥቆማ እና ጥርጣሬ ቢሰጣቸውም፤ ይህንን ቤት ያገኙት ግን እንደ ዕድል ነው ተብሏል።በእያንዳንዱ ቀን ፖሊስ ሰዎችን ያስራል፤ የጦር መሳሪያዎችን ይይዛል። አሁን እየተደረገ ያለው ድንገተኛ ፍተሻና የመሳሪያዎች መያዝ ታዲያ በማህበረሰቡ ዘንድ ቀስ በቀስ ስጋት እየፈጠረ እንደሆነም ተነግሯል። አንድ የሆቴል ባለቤት እንዳለችው የካቶሊክ እምነት ተከታይ በመሆኗ ስጋት እንደገባት ገልፃለች። ሙስሊሞች በበኩላቸው በርካታ ሰዎች የሚኖሩበትን ሲንሃላ ለመጎብኘት እንደሚፈሩ ተናግረዋል።አንዳንድ የውጭ ድርጅቶችም ሌላ ጥቃት ሊፈፀም ይችላል ሲሉ ማስጠንቀቂያ ሰጥተዋል።ባለፈው ሰኞም ሙስሊም ሴቶች ፊታቸውን እንዳይሸፍኑ የሚለው ህግ ከወጣ አንስቶ ፕሬዚደንት ማትሪፓላ ሲሪስና የአገሪቱን ፀጥታ ለማስከበር የወሰዱት አስቸኳይ እርምጃ እንደሆነ አስታውቀዋል።• «አቶ ገዱም ሆነ ደመቀ እኛም ብንፈተሽ ግድፈት አለብን ማለታቸውን አስታውሳለሁ» የአቶ ታደሰ (ጥንቅሹ) ባለቤትማሳሰቢያው በተለየ ሁኔታ ዐይንን ብቻ የሚያሳይ አስላማዊ አለበበስ (ዐይነ እርግብ) ወይም አይንን ሙሉ በሙሉ የሚከልለውን (ቡርካ) ብሎ የማይጠቅስ ቢሆንም ሰዎች በቀላሉ ማንነታቸው እንዲታይ ፊታቸው ሙሉ በሙሉ መታየት አለበት ብለዋል።በአገሪቱ እሁድ ዕለት የሚሰጡ የቤተ ክርስቲያን አገልግሎቶች  ተሰርዘዋል። ይሁን እንጂ ፀሎትና ሌሎች ስነ ስርዓቶች ጥቃት ከተፈፀመበት ከቅዱስ አንቶኒ ቤተክርስታያን አቅራቢያ ተከናውኗል።   ባለፈው እሁድ ለፋሲካ በዓል ለፀሎት የተሰባሰቡ ሰዎች በሞሉበት ቤተክርስቲያን ላይ በደረሰው ጥቃት ከ 250 በላይ ሰዎች የሞቱ ሲሆን 500 ሰዎች ለጉዳት ተዳርገዋል።ከሟቾቹ አብዛኞቹ ሲሪ ላንካውያን ሲሆኑ ሌሎች የውጭ ዜጎችም ይገኙበታል።የአገሪቱ ባለስልጣናት እንዳስታወቁት ለጥቃቱ ኤን ቲ ጀን ተጠያቂ ያደረገ ሲሆን ጠንካራ በሆነ ኔትወርክ ሳይደገፉ እንዳልቀረም አስታውቀዋል።ከቅርብ ዓመታት ወዲህ በፓሪስና በተለያዩ ቦታዎች ጥቃት ያደረሰው እስላማዊ ታጣቂ ቡድን ( አይ ኤስ) እጁ ሳይኖርበት አይቀርም ተብሏል። ይሁን እንጂ ዝርዝር መረጃ አላቀረበም ።
",https://www.bbc.com/amharic/news-48089468
7,በኬንያ የኢትዮጵያ ኤምባሲ የተሞሸሩት ጥንዶች,29 ኤፕረል 2019,"



Image copyright
የኢትዮጵያ ኤምባሲ 

እሁድ ሚያዝያ 20፣ 2011 ዓ. ም. መሀመድ ጣሂርና አሲያ አብዱጀሊል ባልተለመደ መልኩ በኬንያ የኢትዮጵያ ኤምባሲ ቅጥር ግቢ ውስጥ ተሞሽረዋል። ጥንዶቹ ኤምባሲው ውስጥ የሰርግ ፎቶ ተነስተዋል። ኬክም ቆርሰዋል።ሙሽራው መሀመድ ጣሂር በስደት ወደ ኬንያዋ መዲና ናይሮቢ ከመጣ 12 ዓመታት ተቆጥረዋል። በኬንያ በቆየባቸው ዓመታት እንደዚህ አይነት ነገር አጋጥሞት እንደማያውቅና እድለኛ ነኝ ብሎ እንደሚያምን ይናገራል።ከሳምንታት በፊት የሰርግ ሥነ ስርአቱን በአንድ ኬንያ ውስጥ በሚገኝ የኢትዮጵያ ሬስቶራንት ውስጥ ለማድረግ በማሰብ ወደ ሬስቶራንቱ የሄደው መሀመድ፤ በኬንያ የኢትዮጵያ አምባሳደር የሆኑትን አቶ መለስ አለምን እዛው እንዳገኛቸው ይናገራል።• አባቶች ከትዳር ውጪ ለሚወለዱ ልጆች የወሊድ ፈቃድ ሊያገኙ አይገባም•  ሁለት እምነቶችን በአንድ ጣራ ለአስርታት ያሳደሩ ጥንዶች ''በቅርቡ ላገባ እንደሆነና የምሳ ግብዣውን በሬስቶራንቱ ላደርግ እንደሆነ ለአምባሳደሩ ስነግራቸው፤ ለምን በኤምባሲው ቅጥር ግቢ ውስጥ ሰርጋችሁን አትፈጽሙም አሉኝ። ሙሉ ወጪውን ኤምባሲው እንደሚሸፍንም ነግረውኝ ነበር'' ይላል።''ለምሳ ግብዣው አስቀድመን ስለከፈልን የፎቶና ኬክ የመቁረስ ሥነ ስርአቱን በኤምባሲው ቅጥር ግቢ ውስጥ ማከናወን እንደምንችል አምባሳደሩ ነገሩኝ።''በመላው ዓለም ወደ ስልሳ የሚደርሱ የኢትዮጵያ ኤምባሲዎች እንዳሉ የሚናገሩት በኬንያ የኢትዮጵያ አምባሳደር አቶ መለስ ዓለም፤ እስካሁን ድረስ በየትኛው ኤምባሲ ቅጥር ግቢ ውስጥ እንደዚህ አይነት ድግስ ተዘጋጅቶ እንዳልተመለከቱ ገልጸዋል።


Image copyright
የኢትዮጵያ ኤምባሲ 

በኤምባሲው የቅርብ ጊዜ ታሪክ ውስጥ ይህ አጋጣሚ የመጀመሪያው ነው ሊባል እንደሚችልም አምባሳደሩ ያስረዳሉ።''በዜጎችና በኤምባሲዎች መካከል ያለው የሻከረ ግንኙነት ታሪክ ሆኖ የኤምባሲው ግቢ ውስጥ እንዲደግሱ በምንችለው መጠን ለማስተናገድ ሞክረናል።'' በናይሮቢ የሚገኘው የኢትዮጵያ ኤምባሲ፤ ዜጎች ሰርግ ወይም መሰል መሰናዶ ሲኖራቸው 'የአዳራሹን ነገር በኛ ጣሉት' የሚል መልእክት ከሳምንታት በፊት አስተላልፎ እንደነበር የሚያስታውሱት አምባሳደሩ፤ የጥንዶቹ የሰርግ ሥነ ስርአት ለሌሎችም በር ከፋች ሊሆን እንደሚችል ያምናሉ።''በኛ እምነት ዜጎች የማይገቡበትና የማይወጡበት ኤምባሲ ኦና ነው። ንብ የሌለው ቀፎ እንደማለት ነው። ዜጎች ሲደሰቱና ሲከፉም የሚመጡበት ኤምባሲ ማድረግ ያስፈልጋል። እኛ ደግሞ ለዚህ አስፈላጊውን ዝግጅት አድርገናል።''• 360 ብር ለአንድ ሕጻን• የጂግጂጋ ነዋሪ ጥንዶች ስጋት ላይ ነን እያሉ ነው መሀመድ ጣሂርና አሲያ አብዱጀሊል የምሳ ዝግጅታቸውን ጨርሰው ወደ ኤምባሲው ሲሄዱ ኬክና የሚጠጣ ነገርም ተዘጋጅቶ ነበር የጠበቃቸው።''እኛ የጠራናቸው 60 ሰዎች ቢሆኑም በኤምባሲው ቅጥር ግቢ ስንደርስ የኤምባሲው ሠራተኞችና ሌሎች ሰዎችም ተጨምረው ወደ 100 የሚደርሱ ሰዎች ተሰብስበው ነበር። እጅግ የደመቀ ሥነ ስርአት ነበር የተካሄደው። በጣም ደስ ብሎኛል።''አምባሳደሩ ''ኢትዮጵያውያን መጥተው ሰርግ ደግሰው፤ ደስታቸውን ማየት፤ ህጻናት በኤምባሲው ግቢ ውስጥ ሲቦርቁ መመልከት በጣም ደስ ይላል'' ብለዋል።''ይሄ የኢትዮጵያውያን ቤት ነው። ኢትዮጵያውያን ግብር ከፋዮች የሠሩት ቤት ነው። የኛ አባቶችና አያቶች ባወጡት ገንዘብ የተሠራ ግቢ ነው። ስለዚህ ኤምባሲው ጥቅም ላይ ውሏል ብለን እናስባለን"" ይላሉ። 
",https://www.bbc.com/amharic/48089610
8,የ26 ዓመቱ ሞዴል መድረክ ላይ ራሱን ስቶ ሞተ,29 ኤፕረል 2019,"



Image copyright
Getty Images


አጭር የምስል መግለጫ

                    ታለስ ራሱን ስቶ ከመውደቁ ከደቂቃዎች በፊት
                

ታዋቂው ብራዚላዊ ሞዴል ታለስ ሱአረስ በሳኦፖሎ የፋሽን ሳምንት መድረክ ላይ አድርጓቸው የነበሩትን አልባሳት ለማሳየት መድረክ ላይ ወጥቶ ጫፍ ድረስ ከተራመደ በኋላ በመመለስ ላይ ሳለ ራሱን ስቶ ይወድቃል። መጀመሪያ ላይ ብዙዎች ነገሩ የትርኢቱ አካል እንጂ ድንገተኛ አደጋ አልመሰላቸውም ነበር።ለድንገተኛ አደጋዎች በመድረኩ የተገኙ የነፍሰ አድን ሰራተኞች ወደ መድረኩ ሮጠው ሞዴሉን ከመድረኩ አፋፍሰው ለማንሳት ሲሞክሩ ነው ብዙዎች ነገሩ ትርኢት እንዳልሆነ የገባቸው።ወዲያው አብረውት መድክ ላይ የነበሩ ሌሎች ሞዴሎች እንዲሁም ታዳሚዎች በከባድ ድንጋጤ ተዋጡ።ሞዴልና የተመሳሳይ ፆታ ግንኙነት አክቲቪስት የነበረው ታለስ ወደ ሆስፒታል ቢወሰድም ህይወቱን ማትረፍ አልተቻለም። የመድረኩ አዘጋጆች የታለስን ሞት በትዊተር ገፃቸው ይፋ ቢያደርጉም ስለ አሟሟቱ ያሉት ዝርዝር ነገር ግን የለም።• የዓለማችን 'ጭንቀታም' እና 'ደስተኛ' ሃገራት ደረጃ ይፋ ሆነ • «አቶ ገዱም ሆነ ደመቀ እኛም ብንፈተሽ ግድፈት አለብን ማለታቸውን አስታውሳለሁ» የአቶ ታደሰ (ጥንቅሹ) ባለቤትለቤተሰቦቹ መፅናናትን በመመኘት በዚህ ከባድ ጊዜ ለቤተሰቡ አስፈላጊውን ድጋፍ ለማድረግ ዝግጁ መሆናቸውንም አሳውቀዋል።ከህልፈቱ ከሰዓታት በፊት ታለስ ስለ ሳኦ ፖሎ የፋሽን ዥግጅት ኢንስታግራም ገፁ ላይ ፎቶ ለጥፎ ነበር። ኋላ ላይ መድረክ ላይ እንዴት ራሱን ስቶ እንደወደቀ የሚያሳየው ቪዲዮም በማህበራዊ ሚዲያ ሲሽከረከር ነበር።
",https://www.bbc.com/amharic/news-48089674
9,እስልምናን የሚቃወሙ ሰልፈኞች ፊት ፎቶ የተነሳችው ሙስሊም ሴት መነጋገሪያ ሆናለች,26 ኤፕረል 2019,"



Image copyright
Shaymaa  Ismaa’eel


አጭር የምስል መግለጫ

                    ሻይማ ኢስማኤል
                

የ24 ዓመቷ ሻይማ ኢስማኤል የምትኖረው አሜሪካ ነው።የእስልምና ሀይማኖት ተከታዮችን የሚያጥላሉ ሰልኞች ፊት ለፊት የተነሳችው ፎቶ የማኅበራዊ ሚዲያ መነጋገሪያ አድርጓታል።ሰልፈኞቹ ሙስሊሞችን የሚያንቋሽሹ ጽሁፎች አንግበው ነበር። ሻይማ ደግሞ በተቃራኒው ፈገግ ብላ በእጇ የድል ምልክት (V) እያሳየች ፎቶ ተነሳች።• የቻይና ሙስሊሞች ምድራዊ 'ጀሐነም' ሲጋለጥፎቶው ማኅበራዊ ሚዲያ ላይ ከ200,000 በላይ ወዳጅ ወይም 'ላይክ' ያገኘ ሲሆን፤ ሻይማ ""ፎቶውን የተነሳሁት ጥላቻቸውን በፍቅርና በፈገግታ ማሸነፍ ስለምፈልግ ነው"" ብላለች።


Skip Twitter post  by @ShaymaaDarling

On April 21st I smiled in the face of bigotry and walked away feeling the greatest form of accomplishment. pic.twitter.com/Dbrtk7MDAw— شيماء (@ShaymaaDarling) 23 ኤፕሪል 2019

End of Twitter post  by @ShaymaaDarling



ሻይማ የምትሠራው የአእምሮ ዝግመት ካለባቸው ህጻናት ጋር ነው። ዋሽንግተን ውስጥ የተካሄደ የእስልምና ሀይማኖት ተከታዮች ኮንፈረንስ እየተሳተፈች ነበር። ለሦስት ቀናት የተሰናዳው መድረክ የሀይማኖቱ ተከታዮች እንዲገናኙ፣ እንዲወያዩ የተሰናዳ ዓመታዊ መርሀ ግብር እንደነበረ ትናገራለች። ""ኮንፈረንሱ ውስጥ ደስ የሚል ድባብ ነበር። ስንወጣ ግን እኛን የሚቃወሙ ሰልፈኞች አየን። በመጀመሪያው ቀን ሳንጠጋቸወ አለፍን።""ሀይማኖቱን የሚያጥላላ ንግግር በድምጽ ማጉያ እያሰሙ ነበር። 'እስልምና የጥላቻ ሀይማኖት ነው'፤ 'የስብሰባው ተሳታፊዎች ጥላቻ እየተሰበኩ ነው' የሚል ጽሁፍ ይዘውም ነበር።• ""መንግሥት የሚደግፈው የሙስሊሙን ሕብረተሠብ ነው""  ጠ/ሚኒስትር ዐብይ አህመድ• ፀረ ሙስሊም ደብዳቤ በእንግሊዝሻይማ በተቃራኒው ""እኔም ድምጽ ማጉያ ኖሮኝ ኮንፈረንሱ ውስጥ የምናወራውን ባሰማቸው ብዬ አሰብኩ"" ትላለች።ሰልፈኞቹን ለሦስት ቀናት ካየች በኋላ በስተመጨረሻ እሷም አቋሟን ለመግለጽ ወሰነች።""ነቢያችን ፈገግታ ቸርነት ነው ይላሉ። እኔም ሳቂታ ነኝ። ሰልፈኞቹ ፈገግ ብዬ እንዲያዩኝ ስለፈለግኩ ጓደኞቼ ስስቅ ፎቶ እንዲያነሱኝ ጠየቅኳቸው።""ሻይማ እንደምትለው ፎቶው ላይ ያሉት ሰልፈኞች በድርጊቷ መበሳጨታቸውን አይታለች። በተቃራኒው ፎቶውን ያዩት ሌሎት ሰዎች ከጠበቀችው በላይ ድጋፍ ሰጥተዋታል።
",https://www.bbc.com/amharic/48062361
10,አሜሪካ፡ ንጉሳዊ ቤተሰብ ነኝ በማለት ያጭበረበረችው ጥፋተኛ ተባለች,29 ኤፕረል 2019,"



Image copyright
BFA 

አና ሶሮኪን የአሜሪካዋ ኒውዮርክ ከተማ ሃብታሞችን ቀልብ ለመሳብ ብዙም አልፈጀባትም። የቢሊየን ዶላሮች ባለቤትና የጀርመን ንጉሳዊ ቤተሰቦች አባል ነኝ በማለት በሄደችባቸው ግብዣዎች ሁሉ ብዙ ሺ ዶላሮችን ለሰዎች መስጠት ልማዷ ነበር። የግል አውሮፕላን ተከራይታ ስትንቀሳቀስና ለሹፌሮቿ እንዲሁም ቦርሳዋን ለያዘላት ሰው ጭምር ብዙ ዶላሮች ስታበረክት 'እንዴት ያለች ሃብታም ንጉሳዊ ቤተሰብ ናት' በማለት ብዙዎች እሷን ጓደኛቸው ለማድረግ ተሯሩጠዋል። • የኬንያ ዳኞችን አለባበስ የቀየረች ኢትዮጵያዊት• ፓሪስን፣ ኒዮርክን፣ ዱባይን ... ወደ አዲስ አበባ ነገር ግን ይሄ ሁሉ ታዋቂነትና ተወዳጅነት ብዙ አልቆየም።እውነታውም ሌላ መሆኑ ተሰምቷል። እሷ እንደምትለው በራሷም ሆነ በቤተሰቧ ስም ቢሊየን ዶላር የለም። አባቷም የቀድሞ ከባድ ተሽከርካሪ ሹፌር ሲሆኑ በአሁኑ ሰአት በግል የንግድ ሥራ ላይ ተሰማርተው ይገኛሉ።ይህ መረጃ የደረሳቸውና በአንዳንድ አጋጣሚዎች ገንዘብ እንዲከፍሏት ያስገደደቻቸው ሰዎች ጉዳዩን ወደ ፖሊስ ለመውሰድ ብዙ ጊዜም አልፈጀባቸውም።አንድ ወር በፈጀው የፍርድ ሥነ ሥርዓት አና ሶሮኪን በብዙ የማጭበርበር ክሶች ጥፋተኛ የተባለች ሲሆን ከ200 ሺ ዶላር በላይ አጭበርብራለች የሚል ክስም ቀርቦባታል።የፍርድ ቤት መረጃዎች እንደሚያሳዩት ሶሮኪን 60 ሚሊየን ዶላር የሚገመት ንብረት ያላት የጀርመን ንጉሳዊ ቤተሰብ በመምሰል 20 ሚሊየን ዶላር ከባንክ ለመበደር ጥያቄ አቅርባ ነበር።ምንም እንኳን ጥያቄዋ ተቀባይነት ባያገኝም 'ሲቲ ናሽናል' ከተባለው ባንክ 100 ሺ ዶላር ብድር አግኝታለች።  • የዓለምፀሐይ፣ የፍስሃ እና የካሳሁን አዲስ ተስፋከዚህ በተጨማሪም እስከ 55 ሺ ዶላር የሚደርስ ገንዘብ አልባሳት ላይ ብታውልም እስካሁን ከፍላ አልጨረሰችም። ያረፈችበት ሆቴልም ቢሆን ""ተገቢው ክፍያ አልተሰጠኝም፤ የግል አካላዊ እንቅስቃሴ አሰልጣኝ ቀጥራም ነበር፤ እሱም ቢሆን ክፍያ አልተፈጸመበትም"" ብሏል።ሶሮኪን እስካሁን ድረስ ድርጊቱን ክዳ እየተከራከረች ቢሆንም እስከ 15 ዓመት የሚደርስ እስር እንደሚፈረድባት ይጠበቃል። የመጨረሻ የፍርድ ሂደቱም በመጪው ወር የሚካሄድ ይሆናል።
",https://www.bbc.com/amharic/news-48089607
