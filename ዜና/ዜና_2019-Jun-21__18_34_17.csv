ደረጃ,ርዕስ,ቀን,ዜና,ድረ-ገጽ
1,ኢትዮጵያ የአሜሪካን የፕላስቲክ ቆሻሻዎች እንደማትቀበል ገለፀች,21 ጁን 2019,"



Image copyright
Spencer Platt

ከጥቂት ቀናት በፊት በመቶ ሺዎች የሚቆጠር የአሜሪካ ፕላስቲክ ተረፈ ምርት (ቆሻሻ) ከሚላክባቸው አገራት መካከል አንዷ ኢትዮጵያ መሆኗን ዘ ጋርዲያን የተባለው ጋዜጣ ባወጣው የምርመራ ዘገባ ላይ ተጠቅሶ ነበር።  ጋዜጣው የአሜሪካንን የቆሻሻ አወጋገድ ምስጢር ባጋለጠበት በዚህ ዓለም አቀፍ የምርመራ ዘገባው የፕላስቲክ ቆሻሻዎች ወደየት ነው የሚሄዱት በሚልም ለዘመናት የአሜሪካ የፕላስቲክ ቆሻሻ መጣያ የነበሩት ቻይናን የመሳሰሉ ሃገራት ፖሊሲያቸውን በመቀየራቸው ሌሎች ደሃ ሃገራት እንደተመረጡ ያትታል። •የፕላስቲክ ብክለትን እንደሚያስቆም ተስፋ የተደረገበት ስምምነትከኢትዮጵያ በተጨማሪ ባንግላዴሽ፣ ላኦስ፣ ሴኔጋል ቀጣዮቹ የአሜሪካ የፕላስቲክ ቆሻሻ መጣያ ስፍራዎች መሆናቸውን በጠቀሰው በዚህ ዘገባ፤ የአገራቱ የአካባቢ ጥበቃ ፖሊሲ የላላ መሆኑ እንዲሁም፤ ፕላስቲኮችን መልሶ ጥቅም የማዋል ሥራ (ሪሳይክል) ኃይል አባካኝ በመሆናቸው እነዚህም ሃገራት ደግሞ ርካሽ የሰው ጉልበት ስላላቸው ተመራጭ እንዳደረጋቸው ጠቅሷል። ይህንንም ተከትሎ በተለያዩ ማህበራዊ መገናኛ ብዙሃን ላይ ብዙ ኢትዮጵያዊያን ""እንዴት የሃብታም ሃገራት ቆሻሻ ማራገፊያ እንሆናለን?"" በማለት ጠንካራ ተቃውሟቸውን አሰምተዋል። ነገር ግን ወደ ኢትዮጵያ እንዲወገድ ይመጣል ስለተባለው ቆሻሻ የወጣው መረጃ ትክክል እንዳልሆነ የፌደራል የአካባቢ፣ ደንና የአየር ንብረት ለውጥ ኮሚሽን ለቢቢሲ ገልጿል።• ዌል የተባለው የባህር እንስሳ 6 ኪሎ ያህል ኩባያ ውጦ ተገኘየፕላስቲክ ቆሻሻ የሃገሪቱ ከፍተኛ ችግር በሆነበት ወቅት ኢትዮጵያ ከውጭ የምትቀበልበት ምንም ምክንያት እንደሌለ ነው በፌደራል አካባቢ፣ ደንና የአየር ንብረት ለውጥ ኮሚሽን የአካባቢ ብክለት ሁኔታ ክትትልና ቁጥጥር ዳይሬክቶሬት ከፍተኛ የአየር ብክለት ክትትልና ቁጥጥር ባለሙያ አቶ መሰረት አብዲሳ የገለጹት። ""የፕላስቲክ ቆሻሻ ከፍተኛ የብክለት ምንጭ ነው፤ ይህንንም ለመከላከልም በሃገር ደረጃ ከፍተኛ ሥራ እየተሰራ ነው፤ ፍቃድ የሚሰጠውም አካል ፍቃድ የሚሰጥ አይመስለኝም፤ አይሰጥምም"" በማለት መንግሥት በከተሞች አካባቢ ያለውን ብክለት ችግር ከመቆጣጠር ከፍተኛ ትኩረት በተሰጠበት ወቅት ከሌላ ሃገር ቆሻሻ ለማስገባት ፈቃደኛ አይሆንም ብለዋል። ጉዳዩን የተመለከተው ሥራ በእርሳቸው መስሪያ ቤት በኩል ከመሰራቱ አንፃር ክትትል እንደሚያደርጉ የተናገሩት አቶ መሰረት በጋርዲያን ላይ የወጣው መረጃ ስህተት እንደሆነ ገልፀዋል። የተባለውን ቆሻሻ ""ሃገሪቷ በፕላስቲክ ምርቶችና አወጋገዱ እየተቸገረች ባለችበት ሁኔታ እንደማትቀበል"" ገልፀዋል።""ይሄ መሆን አይችልም፤ እንዴትስ እናስገባለን?"" በማለት አቶ መሰረት ፈርጠም ብለው በጉዳዩ ላይ ጥያቄ አንስተዋል። የፕላስቲክ ተረፈ ምርቶች ይግባ ቢባል ፈቃድ ሰጭው አካል የትኛው ነው ተብለው ከቢቢሲ ለቀረበላቸው ጥያቄ ባለሙያው ሲመልሱ ""የፕላስቲክ ጉዳዮችን የሚመለከት በፌደራል አካባቢ፣ ደንና አየር ንብረት ለውጥ ኮሚሽን ውስጥ ደረቅ ቆሻሻና አደገኛ ኬሚካሎች የሚባል ዲፓርትመንት አለ"" ብለዋል። ግን ከዚህ በተጨማሪ እንደተባለው በሚዲያ ብቻ ዝም ብሎ ይፋ እንደማይደረግና የእርሳቸውም ቢሮ እንዲሁም ጉምሩክም ሆነ ሌሎች አካለት በሃገር አቀፍ ደረጃ መታወቅ ያለበት ጉዳይ እንደሆነ አመልክተዋል።  ""ይህ አካባቢንም ሆነ ሰውን የሚጎዳ ከመሆኑ አንፃር ዝም ብሎ በሚዲያ ብቻ ስለተነገረ የሚገባ አይደለም፤ በሃገር ደረጃ ይፋ ሊደረግ ይገባል። ከዚህ አንጻር ለቆሻሻው ፍቃድ የሚሰጥ አካል ይኖራል ብዬ አላስብም"" ብለዋል። • የጄኔራል ደምሴ ቡልቶ ልጅ 'መራር' ትዝታአንዳንድ የግል ድርጅቶች የፕላስቲክ ግብአቶችን በግላቸው ለመጠቀም ሊያስገቡ እንደሚችሉ የጠቆሙት አቶ መሰረት ""የሚያስገቡም ከሆን ቀድመው ከሚመለከተው አካል ፍቃድ መውሰድ አለባቸው፤ ብዙ ሂደትም አለው"" ብለዋል።አቶ መሰረት ሃገሪቷ በፕላስቲክ ምርቶች ላይ ጠንካራ አቋም እንዳላት ገልፀው፤ በአዋጁ መሰረት የፕላስቲክ ቆሻሻዎችን ለማስወገድ ከፍተኛ ጥረት እየተደረገና የተለያዩ ፋብሪካዎች እየተስፋፉ መሆኑንም ገልፀዋል።ከዚህም በተጨማሪም የፕላስቲክ ምርቶችን ፈጭቶ ወደ ውጭም እየተላከ ነው ብለዋል። ለወደፊትም እንደሌሎች ጎረቤት ሃገራት ከፕላስቲክ ነፃ የሆነ ከተማም ሆነ አገር መፍጠር እንደሚቻልም ባለሙሉ ተስፋ ናቸው። 
",https://www.bbc.com/amharic/48703124
2,'አራን፤ ትልቅ ስህተት ፈፅመሻል!' ዶናልድ ትራምፕ ለኢራን ያስተላለፉት መልዕክት,21 ጁን 2019,"



Image copyright
AFP

አራን የአሜሪካን ወታደራዊ ድሮን [ሰው አልባ አውሮፕላን] መትታ መጣሏ 'እጅግ በጣም ትልቅ ስህተት ነው' ሲሉ የአሜሪካው ፕሬዝደንት ዶናልድ ትራምፕ ተደምጠዋል።'መቼም ከሰው ስህተት አይጠፋምና' ኢራን ተሳስታ ይሆናል ድሮኑን የመታችውም ብለዋል ትራምፕ። «እኔ በበኩሌ አራን ከልቧ ሆና ይህንን ታደርጋለች ብዬ አላምንም» ነበር ከጋዜጠኞች ለቀረለበላቸው ጥያቄ የሰጡት ምላሽ።ኢራን ሰው አልባው አውሮፕላን 'ድንበሬን ጥሶ ገብቷል' ብትልም አሜሪካ ግን ወቀሳው ውሃ አያነሳም ባይ ናት። • ኢትዮጵያ የእየሩሳሌምን የእስራኤል ዋና ከተማነት ከተቃወሙት አንዷ ነችሁለቱ ሃገራት ጠብ ያለሽ በዳቦ ላይ ናቸው። ኢራን 'አሜሪካ ድንበሬን ጥሳ ገብታለች፤ ድሮኗ የመጣችው ለስለላ ነው' የሚል ክስ አሰናድታ ወደ ተባበሩት መንግሥታት ልትሄድ እንደሆነ የሃገሪቱ ውጭ ጉዳይ ሚኒስትር ጃቫድ ዛሪፍ አሳውቀዋል።በነጩ ቤተ-መንግሥታቸው ጋዜጣዊ መግለጫ ሲሰጡ የነበሩት ትራምፕ 'ድሮኗ በዓለም አቀፍ ከባቢ ላይ እንጂ የአራን ድንበርን አልጣሰችም» ብለዋል።«እኔ በበኩሌ ስህተት ነው 'ሚመስለኝ። እንደውም ሳስበው አንድ ግለሰብ ነው በስህተት ድሮኗ እንድትመታ ያዘዘው። አንድ ደደብ የሆነ ሰው ይሆናል ይህን የፈፀመው።»• አሜሪካ የቬንዙዌላ መንግሥትን አሰጠነቀቀችየሩስያው ፕሬዝደንት ቭላዲሚር ፑቲን በአሜሪካ እና ኢራን መካከል ጦርነት ቢከሰት መዘዙ የከፋ ነው ሲሉ አስጠንቅቀዋል። የተባባሩት መንግሥታት ዋና ፀሐፊ አንቶኒዮ ጉዌቴሬዝም ሁለቱ ሃገራት ረጋ ብለው እንዲያስቡ መልዕክት ልከዋል። የአሜሪካ ሕዝብ እንደራሴዎች አፈ-ጉባዔ ዴሞክራቷ ናንሲ ፔሎሲ 'አሜሪካ ለጦርነት ያላት አምሮት ቀንሷል' ሲሉ የቀጣዩ ምርጫ ተፎካካሪ የሆኑት የቀድሞው ምክትል ፕሬዝደንት ጆ ባይደን 'በሁለቱ ሃገራት መካከል ያለው ውጥረት የትራምፕ 'ግብዝነት' ውጤት ነው ሲሉ ፕሬዝደንቱን ወርፈዋል።ሳዑዲ አራቢያ ለአሜሪካ የወገነች ትመስላለች፤ 'የኢራን ድርጊት ተቀባይነት የለውም' ባይም ነች። የሁለቱን ሃገራት ውጥረት ተከትሎ የነዳጅ ዋጋ በ15 በመቶ ጨምሯል።  • አፍሪካውያን ስደተኞች በአሜሪካ ድንበር ደጅ እየጠኑ ነው
",https://www.bbc.com/amharic/news-48715601
3,የአይ ኤስ ወታደሮች በኒጀር ተገደሉ,21 ጁን 2019,"



Image copyright
Getty Images

የኒጀር መከላከያ ሚኒስትር 18 የአይ ኤስ እስላማዊ ቡድን ወታደሮች በአሜሪካ፣ በፈረንሳይና በኒጀር ጥምር ጦር ሃይል መግደላቸውን አስታወቁ።12 ቀን በፈጀው በዚህ ዘመቻ አምስት የ አይ ኤስ ወታደሮች በቁጥጥር ሥር ውለዋል ሲሉም ገልፀዋል።ይህ ዘመቻ የተካሄደው ኒጀር ከማሊ ጋር በምትዋሰንበት ቶንጎ ቶንጎ አቅራቢያ ነው።የመከላከያ ሚኒስትሩ ባለፈው ወር እስላማዊ ቡድን በአካባቢው ደፈጣ በመፈፀም 28 የኒጀር መከላከያ አባላትን መግደላቸውን አስታውሰዋል።• በቄለም ወለጋ አምስት ሰዎች ተገደሉ• ኢራን የአሜሪካ የቅኝት ድሮንን መትታ ጣለች• ለ148 ህይወት መቀጠፍ ተጠያቂ ናቸው የተባሉ ሦስት ግለሰቦች ተፈረደባቸውበዘመቻው የእስላማዊ ቡድኑ የደፈጣ ጥቃት በፈፀመበት ወቅት የዘረፋቸው የተለያዩ ""የጦር መሳሪያዎች"" የተያዙ ሲሆን በተጨማሪም ""ጠቃሚ መረጃ"" ማግኘታቸውን ገልፀዋል። የፈረንሳይ ጦር ለብቻው በሰጠው መግለጫ ዘመቻው መካሄዱን አረጋግጦ የማሊ ወታደሮችም መሳተፋቸውን ሲገልፅ የአሜሪካ ተሳትፎን ግን ሳይጠቅስ አልፎታል።አሜሪካ ስለ ዘመቻው እስካሁን ድረስ ያለችው ነገር የለም።ዘመቻው የተካሄደበት አካባቢ ትልቅ  ወታደራዊ ማሰልጠኛ የሚገኝ ሲሆን በማሰልጠኛው በማሊ የተባበሩት መንግሥታት የሰላም አስከባሪ ጦር ውስጥ ለመካተት የተመለመሉ ወታደሮች የሚሰለጥኑበት ነው ተብሏል።ኒጀር ከቅርብ ዓመታት ወዲህ በሀገር ውስጥ ግጭቶች ስትታመስ የቆየች ሲሆን ይህም ሰርገው በገቡ የእስላማዊ ቡድኖች ቆስቋሽነት መሆኑ ይነገራል።
",https://www.bbc.com/amharic/48715641
4,የአሜሪካ ሴኔት ለሳዑዲ የጦር መሳሪያ እንዳይሸጥ ወሰነ,21 ጁን 2019,"



Image copyright
Getty Images


አጭር የምስል መግለጫ

                    አሜሪካ ለሳዑዲ የምታደርጋቸውን ወታደራዊ ሽያጮች የሚያሳይ ቻርት
                

አሜሪካ ለሳዑዲ አረቢያ በቢሊዮን ዶላሮች የሚገመት የጦር መሳሪያ ሽያጭ ለማድረግ ተስማምታ የነበረ ሲሆን አሁን ግን ሴኔቱ ስምምነቱን አግዷል።የአሜሪካው ፕሬዝዳንት ዶናልድ ትራምፕ ቀንደኛ ተቀናቃኟ ኢራን ሳውዲን ስጋት ውስጥ ከታታለች በሚል ሰበብ የኮንግረሳቸውን አቋም ተላልፈው ከሳውዲ ጋር የስምንት ቢሊዮን ዶላር የጦር መሳሪያ ሽያጭ ስምምነት ለማድግ ደፋ ቀና ሲሉ ነበር።በሪፐብሊካን የሚመራው ሴኔቱ ግን ትናንት ይህን የጦር መሳሪያ ሽያጭ ስምምነት በሚያስቆምባቸው ሶስት የመፍትሄ ሃሳቦች ላይ ውሳኔ አሳልፏል።• ለ148 ህይወት መቀጠፍ ተጠያቂ ናቸው የተባሉ ሦስት ግለሰቦች ተፈረደባቸው• በኢትዮጵያ የኮሌራ ወረርሽኝ አሳሳቢ በመሆኑ ክትባት መሰጠት ተጀመረ • ኢትዮጵያ ለመድኃኒት ከዋጋው 30 እጥፍ ትከፍላለች ውሳኔው ለትራምፕ ትልቅ ኪሳራ ነው ተብሏል።ዲሞክራቶች የሚቆጣጠሩት የህዝብ ተወካዮች ምክር ቤትም የስምምነቱን ተግባራዊነት ለመግታት ተመሳሳይ ውሳኔ እንደሚያሳልፍ ይጠበቃል።ትራምፕ በስምምነቱ መሰረት የጦር መሳሪያ ለመሸጥ አቅደው የነበረው ለሳዑዲ አረብያ ብቻ ሳይሆን ለተባበሩት አረብ ኤምሬትስና ዮርዳኖስም ጭምር ነበር።ትራምፕ ባለፈው ወር ስምምነቱን እውን ያደረጉት ብዙም ተግባራዊ ሆኖ የማያውቅ የአገሪቱን የፌደራል ህግ መሰረት በማድረግ ነበር። ትራምፕ ቦምብን ጨምሮ ለሳውዲ በአፋጣኝ የተለያዩ የጦር መሳሪያዎችን መሸጥ ያስፈለገው ሳዑዲን ተቀናቃኟ ኢራን አጣብቂኝ ውስጥ ስለከተተቻት ነው ቢሉም የምክር ቤቱ አባላት ግን የጦር መሳሪዎቹ በየመን ጦርነት ንፁሃን ዜጎችን ለማጥቃት ሊውሉ ይችላሉ የሚል ፍርሃት ስምምነቱን በጣም ተቃውመውታል።
",https://www.bbc.com/amharic/48715701
5,"""ቃሊቲ ማረሚያ ቤት ትምህርት ቤት ሆኖኛል"" ደበበ እሸቱ",20 ጁን 2019,"




በ1936 ዓ. ም. ነው የተወለደው፤ ደበበ እሸቱ። በሀገር ፍቅርና በቀዳማዊ ኃይለ ሥላሴ (የአሁኑ ብሔራዊ ቴአትር) መድረክ ላይ ለረዥም ዓመታት በተዋናይነትና በአዘጋጅነት ነግሷል። በተለያዩ ፊልሞች ላይ በመሪ ተዋናይነት ተሳትፏል። ሆሊውድ በተሠራው 'ሻፍት ኢን አፍሪካ' በተሰኘው ፊልም ላይ በመሳተፍም ስሙን በደማቁ ፅፏል።ከጋዜጠኛነት በተጨማሪ በራድዮና በቴሌቪዥን ሥራዎችም ላይ ተሳትፏል። 'ያላቻ ጋብቻ'፣ 'ሮሚዎና ዡልየት' እና 'ዳንዴው ጨቡዴ' ከተወነባቸው ሥራዎች ጥቂቶቹ ናቸው።በእንግሊዘኛ ከሠራቸው ፊልሞች መካከል 'ዘ ሴይለር ፍሮም ጂብራልታር'፣ 'ጉማ'፣ 'ዘ አፍሪካን ስፓይ'፣ 'ዜልዳ'፣ 'ዘ ግሬቭ ዲገር' እና 'ዘ ግሬት ሪቤሊየን ' ይጠቀሳሉ።ደበበ በአማርኛ ብቻ ሳይሆን በእንግሊዘኛ የተፃፉ ተውኔቶች ላይም ተሳትፏል። 'ዘ ጌም ኦፍ ቼዝ' ላይ በትወና ፣ 'ኦቴሎ' ላይ በመተወንና በማዘጋጀትም አሻራውን አኑሯል።• የአለማየሁ ተፈራ ፖለቲካዊ ካርቱኖች ደበበ በ1995 ቀስተ ደመና ፓርቲን ተቀላቅሎ፤ በኋላም ቅንጅት ውስጥ የሕዝብ ግንኙነት ነበር። በዚህ የፖለቲካ ተሳትፎው ከአንድ ዓመት በላይ ታስሯል።ይህ ጎሙቱ የሙያ ሰው ኬንያ፣ ናይሮቢ የሚገኘው ቢሯችን መጥቶ ነበር። እኛም ቀጣዮቹን ጥያቄዎች አቅርበንለታል።ቢቢሲ፡ ጤናህ እንዴት ነው?ደበበ እሸቱ፡ እግዚአብሔር ይመስገን ደህና ነኝ። አላማርርም።'ባዶ እግር'ቴአትር ላይ ትሳተፋለህ ተብሎ ነበር፤ ግን አላየንህም። ለምን ነበር?ደበበ እሸቱ፡ አንድ ጊዜ አሞኝ ሆስፒታል ገብቼ ነበር። እና ለጊዜው አቋርጬ ነበር። እየደከመኝም፣ አንዳንድ ጊዜ ከእድሜ አንፃር እያየሁት እንጂ በተቻለ መጠን እየሠራሁ ነው።ከእስር ቤት ከወጣህ በኋላ እንደ አዲስ በተለያዩ ሥራዎች ወደ አድናቂዎችህ መጥተሀል። መጽሐፍም ተርጉመሀል። መጽሐፉ ምን ያህል ተነቧል?ደበበ እሸቱ፡ ተነባቢነቱ ምን ያህል እንደሆነ መረጃው የለኝም። ነገር ግን ገበያ ላይ አልቋል።ስንት ኮፒ ታትሞ ነው ያለቀው?ደበበ እሸቱ፡አገር ውስጥ ወደ አስር ሺህ ኮፒ ሲሆን፤ በውጪም ታትሞ ለገበያ የቀረበው እንደዚሁ ተሸጦ አልቋል። ስለዚህ አገር ውስጥ በድጋሚ ሊታተም ነው። ሌላ እየጻፍክ ወይም እየተረጎምክ ያለኸው መጽሐፍ አለ?ደበበ እሸቱ፡ በቅርብ ጊዜ ለህትመት የሚበቃ ተርጉሜ የጨረስኩት መጽሐፍ አለ። መጽሐፉ ወደ ኢትዮጵያ ስለመጡት የመጀመሪያው የካቶሊክ ጳጳስ አቡነ ዣርሶ ነው። ስለእርሳቸው ብዙ አይነገርም። ጃንሆይን ፈረንሳይኛ ያስተማሩት አቡነ ዣርሶ ናቸው ይባላል። ነገር ግን አይደሉም። አቡነ ዣርሶ መርጠው ያሳደጓቸው አቶ አለማየሁ የሚባሉ ሰው ናቸው። ጃንሆይ በስደት በሄዱበት ጊዜ ሊግ ኦፍ ኔሽን ውስጥ ገብተው እንዲናገሩ ያደፋፈሯቸው፣ ያስገደዷቸው፤ እንደውም ከፈረንሳይና ከሌሎችም አገሮች አብረዋቸው የሚሄዱ ሰዎች እንደሚኖሩና ይህንን ካላደረጉ ግን የጣሊያን መንግሥት ያለምንም ተቃውሞ ኢትዮጵያን ቅኝ ስለሚገዛ ሄደው ንግግር ያድርጉ ያሉ ትልቅ ሰው ናቸው።• በብርሃን ታስሰው የማይገኙት ሴት ኮሜዲያን ንግሥቲቱ ባያቆሟቸው ኖሮ የኢትዮጵያ ሕዝብ በመላ ካቶሊክ ይሆን ነበር፤ ካለህበት ቦታ እንዳንትንቀሳቀስ በማለት የገደቧቸው።ታሪካቸውን በፈረንሳይኛ ነው የጻፉት። እኔ ወደ እንግሊዘኛ ተመልሶ የታተመውን መጽሐፍ ከአንድ ወዳጄ ጋር አግኝቼ ነው አንብቤ የተረጎምኩት።  መቼ ነው ገበያ ላይ የሚውለው?ደበበ እሸቱ፡ ገና ወደ ማተሚያ ቤት አልሄደም፤ ምናልባት ከሁለት ወር በኋላ ታትሞ ገበያ ላይ ይውል ይሆናል።ከእስራኤላውያን ጋር 'ቀያይ ቀምበጦች' የሚል አንድ ፊልም እየሠራህ እንደነበር ሰምቻለሁ። ኢትዮጵያ ውስጥ ታየ?ደበበ እሸቱ፡ ኢትዮጵያ ውስጥ አልታየም። አሁንም ገና ፌስቲቫሎች ላይ እየቀረበ ነው። ከሁለት ዓመት በፊት ካናዳ፣ ቫንክሁቨር ላይ ዓለም አቀፍ የፊልምና የቴሌቪዥን ፌስቲቫል ላይ ታይቶ በምርጥ መሪ ተዋናይ ዘርፍ ተሸላሚ ሆኛለሁ።በመሪ ተዋናይነት ብቻ ነው የተሳተፍከው?ደበበ እሸቱ፡ በትርጉምም ተሳትፌያለሁ። ስክሪፕቱን (ፅሁፉን) ከእንግሊዝኛ በመመለስና ዳይሬክተሩን በማገዝም ተሳትፌያለሁ።ከምናውቃቸው ሰዎች ማን ማን ተሳትፎበታል?ደበበ እሸቱ፡ (ሳቅ) ከምታውቃቸው መካከል እኔ ብቻ ነኝ የተሳተፍኩበት።ፈረንጆቹን አታውቃቸውም እያልከኝ ነው?ደበበ እሸቱ፡(ሳቅ) አይደለም፤ ቤተ እስራኤሎቹን አታውቃቸውም ለማለት ነው። ደራሲውና ጸሐፊው ቤተ እስራኤላዊ ነው። ፊልም ሥራ ተምሯል። ሁለት ዘጋቢ ፊልሞች ሰርቷል። አንደኛው ተሸልሟል። ፕሮፌሽናል ኤዲተር ነው። የአይ ቲ ኤክስፐርት (ባለሙያ) ነው። በዳይሬክቲንግና በአክቲንግ (በተዋናይነት) ሁለት ዲግሪ አለው። አሁን ኢትዮጵያዊ ነኝ ነው የሚለው። ከእኔ ጋር ከተገናኘ በኋላ ሁለት ጊዜ ወደ ኢትዮጵያ መጥቷል።


Image copyright
Getty Images


አጭር የምስል መግለጫ

                    ደበበ እሸቱ እ.አ.አ. በ1973 'ሻፍት ኢን አፍሪካ' የተሰኘው ፊልም ላይ ከኔዳ አርነሪክ ጋር ሲተውን
                

• ድምፅ ፈታዮቹ መረዋዎች  ማን ይባላል ስሙ? ደበበ እሸቱ፡ባዚ ጌቴ ይባላል። በሕፃንነቱ ነው ወደ እስራኤል የሄደው። ከራሱ ሕይወት በመነሳት ነው ፊልሙን የፃፈው። በፊልሙ የሚያሳው የባህል ልዩነት በቤተሰብ ውስጥ የሚያመጣውን መለያየት ነው። ፊልሙ ለመጀመሪያ ጊዜ ቴልአቪቭ ውስጥ በዘጠኝ ሲኒማ ቤቶችና በዘጠኝ ቴሌቪዥኖች አንዴ ነው ለእይታ የበቃው።የመክፈቻ ፕሮግራሙ መዝጊያ ላይ ቡና ሻይ እያልን ከእንግዶች ጋር ስንወያይ አንዲት ሁለተኛ ዲግሪዋን አጠናቅቃ ሦስተኛ ዲግሪዋን እየሠራች ያለች ቤተ እስራኤላዊት ወጣት መጥታ ከሚገባኝ በላይ አጥብቃ አመሰገነችኝ። እኔም 'ምነው እንዲህ ምስጋናውን አጠነከርሽው?' ብዬ ስጠይቃት 'ፊልሙ ላይ ከአባቷ ጋር የተጣላችውን ልጅ ስመለከት የኔ ታሪክ መስሎኝ ነው' ብላ ነገረችኝ። 'ከአባቴ ጋር ሳንነጋገር ብዙ ዓመት ሆኖናል' አለች። 'አባትሽ ዛሬ አልመጡም?'ስላት፤ 'መጥተዋል' ብላ በርቀት ጠቆመችኝ።• ባሕልና ተፈጥሮን ያጣመረው ዞማ ቤተ መዘክር ሄጄ አባትየውን 'ፊልሙን እንዴት አዩት?' ስላቸው 'ልጄንና እኔን አየሁበት፤ እግዚአብሔር ይስጥህ አስለቀስከኝ' አሉኝ።'ታዲያ ለምን ልጅዎትን አያናግሯትም?' ብላቸው 'ከሷ ጋርማ በቃ ተለያየን' አሉኝ። 'አሁን ብትመጣስ?' ስላቸው 'ልጄ ነች አቅፌ እስማታለሁ' አሉ ከዚያ አገናኘኋቸውና ተላቀሱ። እና ሌሎች ሰዎችም እንዲህ እንዲያደርጉ ያስቻለ ፊልም ነው። ባዚ ጌቴ ይህንን እድል ስለሰጠኝ በጣም አመሰግነዋለሁ።ከፊልሙ በፊት ትተዋወቁ ነበር?ደበበ እሸቱ፡ አንተዋወቅም። ሲፈልገኝና የተለያዩ ሰዎችን ሲጠይቅ (ሳቅ) ቃሊቲ ነበርኩ። ትምህርት ቤት ነበርኩ። ስለዚህ አላገኘኝም። ከቃሊቲ ከወጣሁ በኋላም ሰዎች አታገኘውም ብለውት ተስፋ አስቆርጠውት እንደነበር አጫውቶኛል። በኋላ ግን ቺካጎ የሚኖር አንድ ኢትዮጵያዊ ልጄን ፌስቡክ ላይ አግኝቷት 'የደበበ እሸቱ ልጅ ነሽ?' ብሎ ይጠይቃታል። እርሷም ሌላ ነገር ስለመሰላት 'ምን አገባህ?' ብላ ትመልስለታለች። በኋላ ላይ 'አባትሽን እስራኤላውያን ለሥራ እየፈለጉት ነው' ብሎ ዝርዝሩን ሲያጫውታት 'ልጠይቀውና እሺ ካለኝ ስልኩን እሰጣችኋለሁ' ብላቸው አናገረችኝ። ከዚያ በኋላ ነው የደወሉልኝ። በንግግራችን መካከል እሺም እምቢም ከማለቴ በፊት ጽሁፉን ማየት አለብኝ አልኩ። ሲኖፕሲሱን (የፅሁፉን ጭብጥ) ላኩልኝ። እኔ በሲኖፕስስ አላምንም። ምክንያቱም በመካከል በርካታ ነገር ሊካተትበት ይችላል። ስለዚህ ሙሉ ጽሑፉን ላኩልኝ አልኳቸው፤ ላኩልኝ።• የፈረሰው የደጃዝማች ዐምዴ አበራ ቤት ጠባቂ ምን ይላል?ከዚያ ትንሽ ፊልም ተቀርፀህ ላክልን አሉኝ። ላኩላቸው። ከዚያ በኋላ ግን ጠፉ። እኔም ትተውታል ብዬ ተቀምጬ ባለሁበት ካናዳ ልጄን ለመጠየቅ ከባለቤቴ ጋር በሄድኩበት ደወሉልኝ። ከዛም 'ኮንትራት ለመፈራረም ለንደን ና እኛም ለንደን እንመጣለን' አሉ። አልመጣም አልኩ። ኮንትራቱን ከተፈራረምኩ ወይ ኢትዮጵያ አልያም እስራኤል ነው መሆን ያለበት ብያቸው በዚያ ተስማምተን እስራኤል ሄጄ ተፈራረምን። ለመጀመሪያ ጊዜ የተገናኘነው እዚያ ነው።ከኢትዮጵያ በብዛት በዓለም አቀፍ ደረጃ በሚሠሩ ፊልሞች ላይ ስትሳተፍ የማውቀው አንተን ነው። ከአንተ ውጪ በዓለም አቀፍ ፊልሞች ላይ የሚሳተፉ ሌሎች ኢትዮጵያውያን አሉ?ደበበ እሸቱ፡ዘውዴ አርዓያ የምትባል ጣሊያን አገር ከፍተኛ እድል አግኝታ ፊልም የምትሠራ ኤርትራዊት አውቃለሁ።ከኤርትራዊቷ ውጪ እዚህ አገር ያለኸው አንተ ነህ? (ሳቅ)ደበበ እሸቱ፡ (ሳቅ) አይደለሁም። ሌሎችም ሊኖሩ ይችላሉ። ቅድምስለቃሊቲ ስታነሳ 'ትምህርት ቤት ነበርኩ' አልክ። በርግጥ የቃሊቲ ቆይታህን እንደ ትምህርት ቤት ነው የምታየው?ደበበ እሸቱ፡አዎ እንደ ትምህርት ቤት ነው የወሰድኩት።ምን ተማርክበት?ደበበ እሸቱ፡ ትዕግስትን ተምሬበታለሁ። ሲጋራ ከብዙ ዓመታት በኋላ ማቆም የቻልኩት ቃሊቲ ነው። ሰዎች እስር ቤት ሲጋራ ይለመዳል እንጂ ሲጋራ አይተውም ሲሉ ሞገቱኝ። እኔ ግን ማቆም እችላለሁ ብዬ አቆምኩኝ። አንድ ሰው በሚታሰርበት ጊዜ ሰው መሆኑ እንደሚጠፋ ተምሬበታለሁ። እስር ላይ ያለ ሰው የራሱ ሰው አይደለም። ሰዎች ናቸው እንዲቀመጥ እንዲነሳ፣ እንዲበላ፣ እንዲጠጣ፣ እንዲሄድ፣ እንዲቆምና እንዲያዘግም የሚነግሩት። የሚቆጣጠሩትም ከበላይ ያሉት ሰዎች ናቸው። እኛን ያጋጠሙን ደግሞ ክፉዎች ናቸው። ሊጎዱን ይሞክሩ ነበር። ግን ሳይደግስ አይጣላም ሆኖ ፖሊሶቹን በፍቅር አሸንፈናቸው ነበር።• ወመዘክር፡ ከንጉሡ ዘመን እስከዛሬበወቅቱ የነበሩት ኃላፊዎች ፖሊሶቹን በየወሩ ይቀይሯቸው ነበር። እኛ ጋር በተመደቡ ማግስት ደግሞ ከእኛ ጋር ወዳጅ ይሆናሉ። እኛ እንነግራቸው የነበረው እነሱ እንዳላሰሩን፣ እነሱ የኛ ጠባቂዎች ብቻ መሆናቸውንና የሚጠብቁንም ለኛ ደህንነት እንደሆነ ነበር። ስለዚህም በጠላትነት ከመፈራረጅ ይልቅ በኢትዮጵያዊነት ለመግባባት እንሞክር ነበር። ስለዚህ እኔ ትምህርት ቤት ነው ብዬ ነው የማየው።በርካቶች አሁንም ድረስ አንተ ያለህበትን ተውኔት ለማየት ይጓጓሉ።ልክ እንዳንተ ሰፍ የምንልለት ወጣት ተዋናይ ማየት ያልቻልነውለምንድን ነው?ደበበ እሸቱ፡ መጀመሪያ እኔን አያችሁና ወደዳችኋ (ሳቅ) [ሌሎችም ተዋንያን] ግን አሉ።ቢኖሩ አናያቸውም ነበር?ደበበ እሸቱ፡ አሉ፤ በቴአትሩም በፊልሙም ላይ አሉ።ከነሙሉዓለም ታደሰ እና ዓለማየሁ ታደሰ ወዲያ በቴአትሩ ላይ ስማቸው የሚነሳ ተዋናዮችአሉ?ደበበ እሸቱ፡እነሱም እኮ የኔ እድሜ አይደሉም።ነገር ግን ተተኪወጣትየምንላቸውም አይደሉም።ደበበ እሸቱ፡ በእርግጥ ወጣት አይደሉም። ችግሩን ግን ለይቶ ማወቅ ያስፈልጋል። እነዚህ ልጆች የሚያገኙት የወር ደመወዝ አነስተኛ በመሆኑ ከቴአትር ይልቅ ወደ ፊልም ያደላሉ። ክፍያው ቢስተካከልና ለመኖር የሚያስችላቸው ገቢ ቢያገኙ መድረክ ላይ ይቆዩ ነበር። በርካታ ባለሙያ መድረክ ላይ መታየት፣ መሥራት ይፈልጋል።አሁን በቅርብ የተከፈተው 'መንታ መንገድ' አለ። ማንያዘዋል የተረጎመው 'እምዬ ብረቷ' ቴአትርም አለ። እዚያም ላይ ብዙ ልጆች አሉ። ግን ብዙ ፈተና አለው። ደሞዛቸው ቢስተካከልላቸውና ለመኖር የሚችሉበት ገቢ ቢያገኙ በርካታ ወጣት ተዋንያንን መድረኩ ላይ እናያለን። ደግሞ ወጣቶቹ ሀሳብ አላቸው። ጠቅላይ ሚኒስትሩ ባዘጋጁት 'ገበታ ለሸገር' የእራት ግብዣ ላይ እነሰለሞን ዓለሙ በሕንድ ተይዞ የነበረውን በመላ አገሪቱ ዛፍ የመትከል ክብረ ወሰን ሐምሌ 21 መስበር የሚያስችል ዘመቻ ለማካሄድ አስበዋል።• በታሪካዊው ቤተ መንግሥት ውስጥ ምን አለ?ስንት ችግኝ ነው ለመትከል ያሰባችሁት?ደበበ እሸቱ፡ሕንድ 100 ሚሊየን ዛፍ በመትከል ክብረ ወሰኑን ይዛለች። እኛ በመላ አገሪቱ ሁለት መቶ ሚሊየን ችግኝ ለመትከል ነው ያሰብነው።በቅርብ ጊዜ ውስጥ በትወና ወይምበዝግጅት መድረክ ላይ እናይሀለን?ደበበ እሸቱ፡በቴሌቪዥን አላየኸኝም?አዎ፤ 'ደርሶ መልስ' ላይ።ደበበ እሸቱ፡አንድ ሰውም ቴአትር ትሠራልኛለህ ብሎኝ ጽሁፉን ለማየት እየጠበኩ ነው። ከወደድኩት እሠራዋለሁ። ካልወደድኩት አልሠራውም።ስሙን የምናውቀው ደራሲ ነው?ደበበ እሸቱ፡ እኔም አላውቀውም። (ሳቅ) አንድ ጥሩ ድርሰት አለኝ ብሎኛል፤ በኩራት። እኔም የምኮራበት ደራሲ ነው። ድርሰቱን ያምጣውና እንተያያለን።ከአሁን በኋላ ከዚህ ሰው ጋር ሰርቼ በቃኝ የምትለው ሰው አለ?ደበበ እሸቱ፡እኔ ቴአትር አይበቃኝም። መዐዛ ወርቁ እግዜር ይስጣት 'ደርሶ መልስ' ላይ ከማከብረው ዓለማየሁ ታደሰ ጋር እንድገናኝ አድርጋኛለች። ገና ከእስር ቤት እንደወጣሁ 'ጋሽ ደበበ አብረን እንሥራ ብሎኝ' ከሰለሞን ቦጋለ ጋርም ሠርተናል። ከሌሎቹም ጋር ብሠራ ደስ ይለኛል። እና ከእንግዲህ በኋላ ከእከሌ ጋር ብሠራ የምለው ሰው የለም። ደበበ በጣምወደ መንግሥት እየተጠጋ ነው ብለው የሚተቹህ ሰዎች ገጥመውኛል።ደበበ እሸቱ፡ደግ አደረኩ! ለምን?ደበበ እሸቱ፡ ነፃነቴን የሰጠኝ [ጠቅላይ ሚንስትር] ዐቢይ ነው። ሌላ ማን ሰጠኝ? ዶ/ር ዐቢይ ነው በነፃነት የመናገር መብቴን የመለሰልኝ። ዶ/ር ዐቢይ ነው ቤተ መንግሥት ያስገባኝ። ዶ/ር ዐቢይ ነው ፕሮግራም ምራልኝ ያለኝ። ከመሸማቀቅና ማን አየኝ ከሚል መሳቀቅና መገላመጥ ያወጣኝ ዶ/ር ዐቢይ ነው። ስለዚህ ያደላሁት ወደ መንግሥት ሳይሆን ወደ ዶ/ር ዐቢይ ነው። ለእሱ ደግሞ መልሴ ደግ አደረኩ ነው።በርግጥ ጠቅላይ ሚኒስትሩን በዚህ መልክ የምትደግፋቸው ከሆነ ስህተት ሲሰሩ ብትመለከት ለመናገር ድፍረቱ ይኖርሀል?ደበበ እሸቱ፡ መንገድ ፈልጌ እነግረዋለሁ። ለጠቅላይ ሚኒስትሩ እነግረዋለሁ እንጂ ከጀርባ አላማውም። ምክንያቱም በአንድ ቀን ሁሉንም ነገር መሥራት እንደማይችልና አንድ ሰው መሆኑን አውቃለሁ። በፊት ካሉት ሰዎች እሱ እያበላሸ ቢቀጥል ይሻለኛል። ሌላው ቢቀር ትንሽ የዲሞክራሲ ጭላንጭል አሳይቶኛል። እነዚያ 'ደበበ ከመንግሥት ጋር ገጥሟል' የሚሉ ከዚያኛው መንግሥት ጋር ገጥመው ይሆናል ስለዚህ ይናደዳሉ። የዶ/ር ዐቢይ ደጋፊ ሲያዩ አይናቸው ደም ይለብሳል።
",https://www.bbc.com/amharic/48672478
6,የቄለም ወለጋ ዞን ባለስልጣን የተገደሉት ታጣቂዎች ናቸው ብለዋል,20 ጁን 2019,"




በቄለም ወለጋ ዞን በጋዎ ቄቤ ወረዳ ሽመላ ቀበሌ ውስጥ በመከላከያ ሠራዊት አምስት ሰዎች መገደላቸውን የአካባቢው ነዋሪዎች ተናግረዋል። የቄለም ወለጋ ዞን የጸጥታና ህዝብ ደህንነት ኃላፊ አቶ ሃብታሙ ታምሩ በበኩላቸው አምስት ሰዎች በመከላከያ ኃይል መገደላቸውን አረጋግጠዋል።ነገር ግን እሳቸው እንደሚሉት የተገደሉት ሰዎች ንጹሃን ሳይሆኑ የታጠቁ ሃይሎች ናቸው ብለዋል።""የመከላከያ ሰራዊት እርምጃ የወሰደው በንጹሃን ዜጎች ላይ ሳይሆን በታጠቁ እና በአካባቢው በሚንቀሳቀሱ ሽፍቶች ላይ ነው"" ብለዋል።•በኦነግ እና በመከላከያ ሠራዊት መካከል በምዕራብ ኦሮሚያ ግጭት እንደነበር ተነገረ•«ኦነግ ሀገር ለመገንጠል ነው የምሠራው ብሎ አያውቅም» ሽጉጥ ገለታ (ዶ/ር)•በምዕራብ ኦሮሚያ የኦነግ ጦር አዛዥ ስለወቅታዊው ሁኔታ ምን ይላል?የሽመላ ቀበሌ ነዋሪ የሆኑት አቶ ዮሃንስ ወጋ ለቢቢሲ እንደገለፁት ""ማክሰኞ ጠዋት የመከላከያ ሰራዊት ከዚህ በፊት ባልተለመደ መልኩ ህዝቡ ላይ ተኩስ ከፍቶ ነበር"" ብለዋል።በዚህ መካከል አምስት አባወራዎችና ወጣቶች መገደላቸውን አቶ ዮሃንስ ይናገራሉ።ከተገደሉት ሰዎች መካከል አንዱ የአካባቢው ወጣቶች (ቄሮ) ሃላፊ ነው ብለዋል።የደህንነታቸው ሁኔታ ስጋት ውስጥ መግባቱን የሚናገሩት አቶ ዮሃንስ ለስደት እንደተዳረጉ ገልፀው ""የአካባቢው ነዋሪ አስከሬን እንቅበር ብለው ቢጠይቁም ተከልክለዋል። የአካባቢው ማህበረሰብ ትልቅ ችግር ውስጥ ነው ያለው"" ብለዋል።ሌላኛው የሽመላ ቀበሌ ነዋሪ አቶ መሃመድ የቀበሌው ነዋሪዎች ኦነግን እየደገፋችሁ ነው በማለት ስቃይ እየደረሰባቸው መሆኑን ተናግረዋል።የተገደሉት ሰዎችን የኦነግ ወታደራዊ ልብስ በማልበስ የኦነግ ወታደሮችን ገድለናል ማለታቸውንም አቶ መሃመድ ገልጸዋል።አቶ ሃብታሙ በበኩላቸው በማህበራዊ መገናኛ ብዙሃን የተገደሉትም ሆነ የታሰሩት ንጹሃን ዜጎች እንደሆኑ ተደርጎ የሚናፈሰው ወሬ መሰረተ ቢስ ነው ይላሉ።ከቀድሞው የኦነግ ሰራዊት አባላት መካከል ጫካ የቀሩት ሽፍታ መሆናቸውን አቶ ሃብታሙ ይናገራሉ። ""ከኦነግ ሰራዊት የተነጠሉ ናቸው። ሌላ ስምም የላቸውም። ስማቸውም ከሽፍታ የተለየ ሊሆን አይችልም"" ብለዋል አቶ ሃብታሙ።ኦነግ በቅርቡ በሰጠው መግለጫ በኃይል የታጠቀ ምንም አይነት ወታደር የለኝም ማለቱ የሚታወስ ሲሆን የታጠቀው ሰራዊትም በእኔ የሚመራ አይደለምም ማለቱ የሚታወስ ነው። በምዕራብ ኦሮሚያ ከሚንቀሳቀሰው የመንግሥት ወታደር  ጋር በሚያጋጥሙ ግጭት ምክንያት የግለሰቦች ህይወት እንደሚቀጠፍ የሚወጡ ሪፖርቶች ያሳያሉ።
",https://www.bbc.com/amharic/news-48703122
7,ኢራን የአሜሪካ የቅኝት ድሮንን መትታ ጣለች,20 ጁን 2019,"



Image copyright
US NAVY/KELLY SCHINDLER

የአሜሪካ ወታደራዊ ሰው አልባ አውሮፕላን (ድሮን) በአወዛጋቢው የሆርሙዝ ሰርጥ ላይ በሚገኝ ዓለም አቀፍ የአየር ክልል ውስጥ ከምድር ወደ አየር በተተኮሰ የኢራን ሚሳዔል ተመትቶ መውደቁን የአሜሪካ ባለስልጣናት ተናገሩ።     የኢራን እስላማዊ አብዮታዊ ዘብ ግን ድሮኗን መትቶ የጣለው ሆርሞዝጋን በተባለው የሃገሪቱ ደቡባዊ ግዛት ውስጥ በሚገኝ የአየር ክልል ውስጥ መሆኑን ገልጿል። • አሜሪካ ወደ መካከለኛው ምስራቅ ተጨማሪ ወታደር ልትልክ ነው• ትራምፕ በነዳጅ ጫኝ መርከቦች ላይ ለተፈፀሙት ጥቃቶች ኢራንን ከሰሱየአብዮታዊው ዘብ አዛዥ የሆኑት ሜጀር ጄነራል ሆሲን ሳላሚ ለሃገሪቱ መንግሥት መገናኛ ብዙሃን እንደተናገሩት ክስተቱ ""ለአሜሪካ ግልጽ መልዕክት"" አስተላልፏል ብለዋል። ይፋዊው የኢራን ዜና ወኪል ኢርና እንደዘገበው እስላማዊው አብዮታዊ ዘብ የአሜሪካንን የቅኝት ድሮን መትቶ የጣለው ትናንት ጠዋት ላይ የኢራንን አየር ክልል ጥሶ ከገባ በኋላ ነው ብሏል። አብዮታዊ ዘብ ጨምሮም ተመትቶ የወደቀው የአሜሪካ ድሮን አርኪው-4 ግሎባል ሃውክ የተባለ እንደሆነ የገለጸ ሲሆን አንድ የአሜሪካ ወታደራዊ ባለስልጣን ግን ድሮኑ የአሜሪካ ባሕር ኃይል ኤምኪው-4ሲ ትሪተን የተባለ እንደሆነ ለሮይተርስ ገልጿል።  ይህ ሁኔታ የተከሰተው በኢራንና በአሜሪካ መካከል ያለው ውጥረት እየተባባሰ ባለበት ጊዜ ነው። ሰኞ እለት የአሜሪካ የመከላከያ መስሪያ ቤት የኢራን ኃይሎች በባሕረ ሰላጤው አካባቢ እያሳዩ ላለው ""የጠብ አጫሪነት ባህሪ"" ምላሽ ለመስጠት ተጨማሪ 1ሺህ ወታደሮችን እያሰማራ መሆኑን ገልጾ ነበር። አሜሪካ ባለፈው ሳምንት በኦማን ባሕረ ሰላጤ ውስጥ በሚገኘው የሆርሙዝ ሰርጥ ላይ በፈንጂ ለተመቱት ሁለት ነዳጅ ጫኝ መርከቦች ኢራንን ተጠያቂ በማደረግ ብትከስም ኢራን ውድቅ አድርጋዋለች። 


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የዓለም የነዳጅ ዋጋ እንዲጨምር ምክንያት የሆነው አሜሪካና ኢራን የተፋጠጡበት የሆርሙዝ ሰርጥ

",https://www.bbc.com/amharic/news-48704462
8,በጋሪሳ ዩኒቨርስቲ ጥቃት ለ148 ህይወት መጥፋት ተጠያቂ የተባሉ ሶስት ሰዎች ተፈረደባቸው,20 ጁን 2019,"



Image copyright
CGTN AFRICA

ሶስት ግለሰቦች የዛሬ አራት ዓመት በኬንያ ጋሪሳ ከደረሰው ጥቃት ጋር በተያያዘ ተከሰው ፍርድ ተበይኖባቸዋል።ራሺድ ቻርልስ ምቤሬሶ፣ ሞሐመድ ዓሊ አቢካር እና ሃሳን ኤዲን ሃሳን የተሰኙት እኒህ ግለሰቦች የጋሪሳውን ጥቃት ካቀነባበሩ መካከል ናቸው ተብለው ነው ፍርድ የተሰጠባቸው።አራት የታጠቁ ሰዎች ጋሪሳ ዩኒቨርሲቲ ገብተው 148 ተማሪዎችንና ሠራተኞች ነፍስ ያጠፉት በጎርጎሳውያኑ 2007 ላይ ነበር። • ኬንያ ሺሻን አገደችግለሰቦቹ የአል-ሸባብ አባል ናቸው በሚልም ነው ፍርድ የተሰጠባቸው። አራተኛው ተከሳሽ ግን ነፃ ሆኖ በመገኘቱ ሊለቀቅ እንደቻለ ታውቋል።ነፃ የወጣውን ግለሰብ ጨምሮ ሶስቱ ግለሰቦቹ ኬንያውያን ሲሆኑ ራሺድ ቻርልስ የተባለው ግለሰብ ታንዛኒያዊ እንደሆነ ታውቋል። ራሱን የአል-ቃይዳ ክንፍ አድርጎ የሚቆጥረው አል-ሸባብ በጎርጎሳውያኑ አቆጣጠር 2007 ላይ ለተከሰተው የጋሪሳው ጥቃት ኃላፊነት መውሰዱ አይዘነጋም። በጎርጎርሳውያኑ አቆጣጠር 1998 ላይ አል-ቃይዳ የአሜሪካን ኤምባሲ አጋይቶ 200 ሰዎች ካለቁበት ክስተት በኋላ ሁለተኛው አሰቃቂ ጥቃት ነው የጋሪሳው እልቂት። • ኬንያ ሜሪ ስቶፕስን አገደች የቢቢሲው ኢማኑዔል ኢጉንዛ ፍርዱ በጉጉት ሲጠበቅ የነበረ ነው ይላል፤ ከጥቃቱ ለተረፉ ትልቅ ትርጉም እንዳለው በመጠቆም። ለአራት ዓመታት ያክል የቆየው የፍርድ ሂደት የኬንያውያንን በተለይ ደግሞ ከጥቃቱ የተረፉትን ልብ አንጠልጥሎ የቆዬ እንደነበር ነው ኢጉንዛ የሚያስረዳው። መጋቢት 24/2007 ላይ በጋሪሳ ዩኒቨርሲቲ ተማሪዎች ሃገር አማን ብለው ሳለ የደረሰው ጥቃት ጥበቃዎችን፣ የዩኒቨርሲቲው ተማሪዎችና ሠራተኞችን ጨምሮ የ148 ሰዎችን ነፍስ ቀጥፏል። 500 ገደማ ተማሪዎች ደግሞ ጥቃቱን በመሸሽ ማምለጥ ችለዋል። 97 ግለሰቦች ደግሞ ክፉኛ አደጋ ደርሶባቸዋል።• 22 ኢትዮጵያዊያን ናይሮቢ ውስጥ ተያዙ 
",https://www.bbc.com/amharic/48701205
9,ጠቅላይ ሚንስትር ዐብይ ወደ ሱዳን ያቀናሉ ተብሎ ይጠበቃል,20 ጁን 2019,"



Image copyright
Reuters


አጭር የምስል መግለጫ

                    ጠቅላይ ሚንስትር ዐብይ አሕመድ ከወታደራዊው መሪ ሌተናንት ጀኔራል አብደል ፈታህ አል ቡርሃን ጋር
                

 ጠቅላይ ሚንስትር ዐብይ አሕመድ ወደ ሱዳን ካርቱም ሊያቀኑ መሆኑን ተቀማጭነቱን በፈረንሳይ ያደረገው ሱዳን ትሪቡን ገለፀ።የጠቅላይ ሚንስትሩ የአሁኑ ጉዟቸው ዓላማ በሱዳን ወታደራዊ የሽግግር መንግሥትና በተቃዋሚ ፓርቲው ኤፍ ኤፍ ሲ መካከል እየተካሄደ ያለውን የድርድር ሁኔታ ለመከታተል ነው።• የኢትዮጵያን አደራዳሪነት የሱዳን ህዝብ እንዴት ይመለከተዋል? • ""ለደቡብ ሱዳን ሰላም የኢትዮጵያን ያህል የባጀ የለም"" ከሁለት ሳምንት በፊት ጠቅላይ ሚንስትሩ ወደ ሱዳን አቅንተው የነበረ ሲሆን ተቃዋሚ ፓርቲውንና ወታደራዊ የሽግግር መንግሥቱን በተናጠል ማነጋጋራቸው ይታወሳል። በመሆኑም ጠቅላይ ሚንስትሩ አሁንም ሁለቱ አካላት ረቂቅ ስምምነቱ ላይ እንዲግባቡ ያነጋግሯቸዋል ተብሎ ይጠበቃል።ሁለቱ ወገኖች ሉዓላዊ የሆነ ምክር ቤት ለማቋቋም ስምምነት ላይ መድረሳቸውን በሱዳን የጠቅላይ ሚንስትር ዐብይ መልዕክተኛ ማህሙድ ድሪር ተናግረዋል። ይህ ምክር ቤት ለሚቀጥሉት 3 ዓመታት አገሪቷን የሚያስተዳድር ነው። አንድ ተቃዋሚ ፓርቲ አባል በበኩላቸው ምክር ቤቱ ስምንት ሲቪልና ሰባት ወታደራዊ ባለሥልጣናት እንዲኖሩትና በመፈራረቅ የፕሬዚደንትንት ሚና እንዲጫወቱ ኢትዮጵያ ሃሳብ አቅርባለች ብለዋል።የወታደራዊ ሽግግር መንግሥቱ ዋና ኃላፊ ሌተናል ጀኔራል አብደል ፈታህ አል ቡርሃን አገሪቱን ወደ ዲሞክራሲያዊ ሥርዓት ለማሸጋገር ከተቃዋሚ ፓርቲው ጋር ለመደራደር ዝግጁ እንደሆኑ ባለፈው ረቡዕ ገልፀው ነበር።ይሁን እንጂ የፀጥታ ኃይሎች ተቃዋሚዎችን በኃይል ለመበተን በወሰዱት ርምጃ ምክንያት የሁለቱ ወገኖች ድርድር ሳይሳካ ቀርቷል።በመንግሥት ሥር የሚተዳደረ ሱና የተባለው የዜና ወኪል ሌተናን ጀኔራል ቡርሃንን ጠቅሶ እንደዘገበው የሽግግር መንግሥቱ ድርድሩን ለማጠናቀቅ ዝግጁ እንደነበር አስታውቋል።
",https://www.bbc.com/amharic/news-48702412
10,የኢትዮጵያና የኤርትራ አዲስ ግንኙነት በአንደኛ ዓመት,20 ጁን 2019,"



Image copyright
EDUARDO SOTERAS

ልክ የዛሬ አንድ ዓመት የኤርትራው ፕሬዝደንት ኢሳያስ አፈወርቂ፤ ሰኔ 13 የሚዘከረው የሰማዕታት ቀንን ምክንያት በማድረግ ባደረጉት ንግግር መንግሥታቸው የኢትዮጵያ መንግስት ያቀረበው የሰላም ጥሪ እንደተቀበለው እና ከፍተኛ የመንግስት ልኡካን ወደ አዲስ አበባ እንደሚልክ ተናግረው ነበር። እነሆ ያች ቀን አንድ ዓመት ሞላት። ባለፉት 12 ወራት ሁለቱ ሃገራት የት ደረሱ? ጎልተው ከሚጠቀሱት ዲፕሎማሲያዊ እና ፖለቲካዊ እንቅስቃሴዎች ጥቂቶቹን ልናስታውሳቹ ወደድን።  • ሰማይ ላይ ወልዳ አሥመራ የምትታረሰው ኢትዮጵያዊት• በኢትዮ-ኤርትራ ድንበር ንግድ ተጧጡፏል• ግንቦት 29/2010 - የመከረው የኢህአዴግ ሥራ አስፈጻሚ ኮሚቴ፤ የኢትዮጵያና የኤርትራ ሕዝቦችን ሰላም ለማስጠበቅ የአልጀርስ ስምምነት ተግባራዊ እንደሚያደርግ አስታወቀ፤ • ሰኔ ወር መገባደጃ ገደማ የኤርትራ የውጭ ጉዳይ ሚኒስትር ዑስማን ሳልሕ እና የፕሬዝደንት ኢሳያስ አማካሪ የማነ ገብረአብ የመሩት ከፍተኛ የመንግስት ልዑክ አዲስ አበባ ገባ፤• ሐምሌ 1/2010 - የኢትዮጵያው ጠቅላይ ሚኒስትር አብይ አሕመድ፤ ከ20 ዓመታት በኋላ የመጀመሪያው የሆነውን ታሪካዊ ይፋ የስራ ጉብኝት ለማድረግ አስመራ ገቡ፤• ሐምሌ 14/2010 - በጠቅላይ ሚኒስትር አብይ ጥሪ መሠረት የኤርትራው ፕሬዝደንት ኢሳያስ አፈወርቂ አዲስ አበባ ደረሱ፤• ሐምሌ 2/2010 - ሁለቱ ሃገራት አስመራ ላይ በደረሱት 'የሰላምና የወዳጅነት አዋጅ' መሠረት ለ20 ዓመታት ያክል ተቋርጦ የነበረውን የአየር በረራ በኢትዮጵያ አየር መንገድ አማካይነት እንደ አዲስ ጀመረ፤• የተባበሩት አረብ ኤሜሬቶች ሁለቱ ሃገራት በቀጠናው ዘላቂ ሰላም ለማስፈን ላደረጉት አስተዋጽኦ ""ኒሻን ዛይድ"" ለጠ/ሚር አብይ እና ለፕሬዝደንት ኢሳያስ አጠለቀች፤• በኢትዮ-ኤርትራ ድንበር ንግድ ተጧጡፏልነሐሴ• ነሐሴ 30/2010 - ፕሬዝደንት ኢሳያስ አፈወርቂ፣ ጠቅላይ ሚኒስትር አብይ አህመድ እና የሶማሊያው ፕሬዝደንት መሐመድ ፎርማጆ አስመራ ላይ ተገናኝተው የሃገራቱን ግንኙነት የሚያጠናክር ያሉትን የሦስትዮሽ ስምምነት ተፈራረሙ፤


Image copyright
STRINGER

መስከረም• መስከረም 1/2011 - ኤርትራንና ኢትዮጵያ ከሚያገናኙት የምድር ትራንስፖርት መንገዶች ሁለት ማለትም  ደባይሲማ-ቡሬ እና ሰርሐ-ዛላምበሳ ከ20 ዓመታት በኋላ ተከፈቱ። ይህንን በሥፋራው በመገኘት ያበሰሩት ደግሞ የሁለቱ ሃገራት መሪዎች ነበሩ፤• የድንበሩን መከፈት ተከትሎ 'የኤርትራ እና የኢትዮጵያ ሕዝቦች ዝምድና ሰላማዊ መልክ ለማስያዝ ባደረጉት አስተዋጽኦ' በሚል የሳዑዲ አራቢያ መንግሥት ""የንጉስ አብደልአዚዝ ኒሻን"" ሽልማትን አበረከተላቸው፤ • መስከረም 18/2011 - ከኢትዮ-ኤርትራ እርቅ በኋላ ለመጀመሪያ ጊዜ የኤርትራ የሚኒስትሮች ካቢኔ ተሰበሰበ። ካቢኔው በቀጠናው ስለሚታዩ ስትራቴጂካዊ ትብብሮች ሰፊ ውይይት አካሄደ፤• ኤርትራ ካሳ ጠየቀችታኅሣሥ• መስከረም ወር ላይ የተከፈተው የዛላምበሳ-ሰርሓ ድንበር ምክንያቱ ግልጽ ባልሆነ ጉዳይ ከፌደራል መንግስት ፍቃድ ለሌላቸው ተጓዦች ዝግ እንደሆነ ተነገረ። ቀጥሎ  ታኅሣሥ 27 የራማ-ክሳድ-ዒቃ መስመር በተመሳሳይ ምክንያት ተዘጋ፤ጥር• ጥር 13/2011  - ጣሊያን ከባጽዕ ወደ አዲስ አባባ የሚገነባው የባቡር መስመርን ለማገዝ ፍቃደኛ ነኝ አለች፤ በወቅቱ ጣልያን የነበሩት ጠቅላይ ሚኒስትር አብይ ነበሩ ይህን ያበሰሩት፤ግንቦት• ግንቦት /2011 - የኤርትራ የነጻነት ቀን አከባበር ላይ ንግግር ያደረጉት ፕሬዝደንት ኢሳያስ 'ለለውጥ ጥድፊያ አያስፈልግም' ሲሉ ተደመጡ፤ ሰኔ• ሰኔ 12/2011 - ጠቅላይ ሚኒስትር አብይ ከኤርትራ ልዑክ ጋር ተገናኙ። ልዑኩን እየመሩ የመጡት የውጭ ጉዳይ ሚኒስትሩ ኡስማን ሳልሕና የፕሬዝደንቱ አማካሪ አቶ የማነ ገብረአብ ነናቸው። ባለፉት 12 ወራት ኢትዮጵያ ሆነ ኤርትራ በውስጥ ሃገር ፖለቲካ የተረጋጋ የሚባል ጊዜ አልነበራቸውም፤ ስኬታማ ተብለው ሊጠቀሱ የሚችሉ ሥራዎች መሠረታቸው ሳይዘነጋ። ነገር ግን ሁለቱ ሃገራት ብዙ የተባለለትን የሰላም ስምምነት በአግባቡ አልተጠቀሙበትም ሲሉ የሚተቹ በርካቶች ናቸው፤ ከዳያስፖራው ማሕበረሰብ ጫና የበረታባቸው ፕሬዝደንት ኢሳያስ 'ለውጥ ጥድፊያ አይወድም' ቢሉም ቅሉ።  


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 ለሁለት አስርት ዓመታት  ተፋጠው የነበሩት ኤርትራና ኢትዮጵያ ጉዟቸው ምን ይመስላል?

",https://www.bbc.com/amharic/news-48701206
