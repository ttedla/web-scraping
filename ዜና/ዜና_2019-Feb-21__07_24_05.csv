ደረጃ,ርዕስ,ቀን,ዜና,ድረ-ገጽ
1,በለገጣፎ-ለገዳዲ ህገ ወጥ ናቸው የተባሉ ቤቶች እየፈረሱ ነው,20 ፌብሩወሪ 2019,"




የለገጣፎ -ለገዳዲ ከተማ አስተዳደር አረንጓዴ ቦታዎችን፥ የወንዝ ዳርቻዎችን፥ ከፈቃድ ውጭ የተያዙ እና ካሳ ተከፍሎባቸው ግንባታ የተካሄደባቸው ናቸው ያላቸውን ቤቶች እያፈረሰ ነው። ቤት ማፍረሱ በትናንት ማክሰኞ ዕለት የተጀመረ ሲሆን የከተማው ከንቲባ የሆኑት ወ/ሮ ሃቢባ ሲራጅ ከ10 ሺህ በላይ የሚቆጠሩ ቤቶች ፈርሰው የሕዝብ መናፈሻ ይሆናሉ ማለታቸው መገናኛ ብዙሃን ዘግበዋል።በዛ ያለ ቁጥር ያላቸው ተጨማሪ ቤቶች እንደሚፈርሱ የሚጠበቅ ሲሆን የአካባቢው ነዋሪዎች እርምጃው ዱብ ዕዳ ሆኖብናል ይላሉ።በ1990ዎቹ መጀመሪያ ከአርሶ አደር መሬት ገዝቶ፤ ጎጆ ቀልሶ በስፍራው መኖር ሲጀምር አካባቢው ከሞላ ጎደል በማሣዎች የተከበበ፣ መሠረት ልማት የናፍቀው እንደነበር የሚገልፀው አንዋር አህመድ ቤቶቻቸው በትናንትናው ዕለት ከፈረሱባቸው አባወራዎች አንዱ ነው። እኛ ስንገባ የከተማው ማዘጋጃ ቤት ራሱ አልተዋቀረም ነበር የሚለው አንዋር፤ ለቤቱ ካርታ ለማግኘት ያደረገው ሙከራ ባይሳካም ""ውሃና መብራት አስገብተናል፣ የቤት ቁጥር ተሰጥቶናል፣ የመሬት ግብር እንከፍላለን"" ሲል ለቢቢሲ ተናግሯል።• ጎንደር፡ የአስቸኳይ ጊዜ ወይስ የመሣሪያ እገዳ?• ተፈራ ነጋሽ፡ ""በነገራችን ላይ ሙዚቃ አልተውኩም""መንደሩን የሚያቋርጡ መንገዶች በሚቀየሱበት ወቅት ኗሪዎች ሁለት፣ ሦስት ጊዜ ቤቶቻቸውን እና አጥሮቻቸውን አፍረሰው መሥራታቸውን የሚያስታውሰው አንዋር፤ የአሁኑ እርምጃ ፈጣን እንዲሁም የነዋሪዎቹን ነባራዊ ሁኔታ ያላገናዘበ እንደሆነ ይናገራል።""ይህ የመኖሪያ መንደር እንደሆነ ይታወቃል፤ አረንጓዴ መናፈሻ ይሁን የሚለው አዲስ ማስተር ፕላን እዚያው ቢሮ ቁጭ ብለው የወሰኑት ነገር ነው። ምንም ሳያወያዩን ነው ድንገት ውሳኔ ይዘው የመጡት።""በወርሃ የካቲት መባቻ የ'ውጡ' ትዕዛዝ እንደደረሰው ለቢቢሲ የገለፀው አንዋር፤ አስር አባላት ያሉትን ቤተሰቡን ይዞ የትም ለመሄድ እንዳልቻለ ይገልፃል።እንደአንዋር ገለፃ ቤቶቻቸውን ያጡ አንዳንድ ነዋሪዎች በእምነት ተቋማት ተጠልለዋል።""ያለምንም ቅደም ሁኔታ ነው ያፈረርሱብን። ዕቃችን እስክንሸክፍ እንኳ ጊዜ አልሰጡንም"" ሲል ጨምሮ ለቢቢሲ ተናግሯል።በአካባቢው መሬት ገዝታ መኖር ከጀመረች ስምንት ዓመት እንደሞላት ለቢቢሲ የገለፀች ሌላ ነዋሪ፤ የመኖሪያ ቤቷ ባይፈርስም በስጋት መወጠሯ እንዳልቀረ ታስረዳለች። 



""ትናንትና ብዙ ሕፃናት ሜዳ ላይ ሲወድቁ አይቻለሁ"" የምትለው ነዋሪ ይህም ያለፈቃድ የሚሠሩ ቤቶችን አስመልክቶ ""ሰማይ ላይ ነው እንጅ ምድር ላይ ጨረቃ የለም"" በሚል ከመንግሥት ተሰጥቷል የምትለውን ተስፋ እና መተማመኛን የናደ እንደሆነባት ትናገራለች።""ዱብ ዕዳ ነው የሆነብን፤ የት እንሄዳለን?""በስፍራው አስራ ዘጠኝ ዓመት መኖሩን ለቢቢሲ የነገረ ሌላ ነዋሪ በበኩሉ የከተማው አስተዳደር ለገበሬው ካሳ የተከፈለበት ቦታ ላይ የተሠሩ ቤቶችን ነው የማፈርሰው ማለቱን እውነት አይደለም ይላል።""ይሄ ቤት የተሰራው በ1992 ነው። ማዘጋጃው የተሰራው ከዓመታት በኋላ ነው። የት ሆነው ነው የከፈሉት? ለገበሬው ካሳ የከፈልንበት መሬት ላይ ነው የሰፈራችሁት ነው የሚሉን። እዚህች መሬት ላይ ለአንድም ገበሬ ምንም አልተከፈልም። ግምት ሳይከፍሉ በነፃ ለመውሰድ ነው ለገበሬው ከፍለናል የሚሉት"" ይላል። አንዋር የራሱን ልጆች ዋቢ አድርጎ፥ የከተማው አስተዳደር ተማሪ ሕፃናት የጀመሩትን የትምህርት ዓመት እስኪጠናቀቅ ቢታገሳቸው መልካም እንደነበር ይገልፃል። መንግስት ተፈናቃዮችን ለማቋቋም፥ የአዲስ አበባ ከተማ አስተዳደር ደግሞ የጎዳና ተዳዳሪዎችን ለመሰብሰብ እየጣሩ እንዳሉ በሚናገሩበት ሰዓት እርሱ እና ጎረቤቶቹ ቤት አልባ የሆኑበትን እርምጃ ግራ የሚያጋባ ነው ይላል።""እንደዜግነታችን እንኳ መጠለያ እንኳ አዘጋጅተውልን እዚህ ጋ እንኳ መቀመጥ ትችላለችሁ ባላሉበት ሁኔታ ነው ያፈረሱብን።ስማቸው እንዲገለፅ ያልፈለጉ ቤታቸው የፈረሰባቸው ግለሰብ ደግሞ የአካባቢው አስተዳደር ""ለይዞታችን ካርታ እንሰጣችኋለን መረጃ አምጡ በማለት መረጃ ሲሰባሰብ ቆይቷል"" በማለት ያስረዳሉ። አንዳንድ ግለሰቦች እንደሚሉት ቤታቸው እንደሚፈርስ ማስጠንቀቂያ የተሰጣቸው ከ10 ቀን እንደማይበልጥና ይህም ቤት ፈልጎ ለመልቀቅ በቂ ጊዜ እንዳይደለ አስረድተዋል። ""መንግሥት በርቱ ህጋዊ እናደርገላችኋለን እያለን እስካሁን ለመብራትና ውሃ የከፈልነው ብቻ ከመቶ ሺህ ብር ይበልጣል። ሆኖም ድንገት በሰባት ቀን ውስጥ ቤታችሁን አፍረሱ ተባልን። እኛ ማፍረስ ስላልቻልን መንግሥት እያፈረሰው ነው"" ብለዋል። • ሴቶች 'ፌሚኒስት' መባልን ለምን ይጠላሉ?• ""ታከለ ኡማ አዲስ አበባን መምራት የለባቸውም"" እስክንድር ነጋሌላኛዉ አስተያት ሰጭ እንደገለጹት ደግሞ ""ሚስቴ ከወለደች ሦስት ቀኗ ነዉ። ከቤት ተባርራ ጎዳና ላይ ነች። ቤቱን ሲያፈርሱት እባካችሁ ሚስቴ ከወለደች ሦስት ቀኗ ነዉ ትንሽ ታገሱኝ ስል 'ምን አገባኝ ከእኔ አልወለደች' ሲል አንደኛው ምላሽ ሰጠኝ። እኔም የሚሰማ መንግሥት ይኖራል ብዬ ለአቤቱታ ትቻት መጣሁ። ሜዳ ላይ በተወጠረ ሸራ ውስጥ ነው ያለችው። ምን እንደሆነች አላውቅም"" ሲሉ የተሰማቸውን ሐዘን ይገልፃሉ። ትናንት  ቤታቸዉ የፈረሰባቸዉ ግለሰቦች ዛሬ ጠዋት ተሰባስበዉ ወደ ኦሮሚያ ክልል ፕሬዝዳንት ቢሮ ቢያመሩም እሳቸዉን ማናገር አትችሉም ተብለው ወደ ክልሉ መሬት አስተዳደር ቢሮ መላካቸውን ነግረውናል። ነገር ግን ከክልሉ መሬት አስተዳደር ቢሮም  ያገኙት ምላሽ ""ቤታችሁ ከመፍረስ አይድንም። ልንተባበራችሁ አንችልም"" የሚል መሆኑን ገልጸውልናል።አቤቱታ አቅራቢዎቹ በመቀጠል ወደ ጠቅላይ ሚኒስትር ቢሮ ቢያመሩም ""ጉዳያችሁን እዛዉ ጨርሱ። ጠቅላይ ሚኒስትሩ በኦሮሚያ ጉዳይ ጣልቃ አይገቡም"" የሚል ምላሽ እንደተሰጣቸዉ ለቢቢሲ ተናገረዋል። ""መንግሥት ጎዳና የወጡትን እንሰብስብ ሲል ደስ ብሎን እኛም ገንዘብ እያዋጣን ነበር። ነገር ግን በምትኩ ቤታችን የተቀመጥነውን ወደጎዳና እያባረርን ነዉ። እቃ እራሱ ማውጣት አልቻልንም ከነቤታችን ነዉ እየፈረሰ ያለው"" ብለዋል አስተያየት ሰጭዎቹ። በዛሬው ዕለትም የማፍረስ ተግባሩ የቀጠለ ሲሆን በትናንትናው ዕለት ቤታቸው የፈረሰባቸው ግለሰቦች በቤተ ክርስትያንና በመስኪዶች ተጠልለው ማደራቸውን ለማወቅ ተችሏል።ከዚህ በፊት በአዲስ አበባ ዙሪያ በኦሮሚያ ልዩ ዞን በሚገኙ ከተሞች የህገ ወጥ ግንባታ መስፋፋት እንዳለ በጥናት ማረጋገጡን የኦሮሚያ ክልል  የከተማ መሬት ልማትና ማኔጅመንት ኤጀንሲ አስታወቆ እንደነበር ፋና ብሮድካስቲንግ ዘግቦ ነበር።በዚህም በለገጣፎ ለገዳዲ ከተማ አስተዳደር 67 ነጥብ 2 ሄክታር መሬት እና በቤት ደረጃ ከ12ሺ በላይ ቤቶች በህገወጥ መንገድ መገንባታቸውን መለየታቸውን ተገልጾ ነበር።ከከተማው አስተዳደር በኩል ያለውን አስተያየት ለማካተት ባደረግነው ጥረት ለከንቲባዋ በተደጋጋሚ ስልክ ብንደውልም ስለማይነሳ ምላሻቸውን ማግኘት አልቻልንም። በጉዳዩ ላይ የሚመለከታቸው አካላትን ምላሽ ለማግኘት ጥረታችንን እንቀጥላለን። ነገር ግን የለገጣፎ-ለገዳዲ ከተማ አሰተዳደር በከተማዋ በህገ-ወጥ መንገድ የተገነቡ ቤቶች ናቸው ያላቸውን ከ3ሺህ በላይ ቤቶች በዚህ ሳምንት ብቻ የማፍረስ እቅድ እንዳለሁ በመግለጽ የከተማው ከንቲባ ወ/ሮ ሃቢባ ሲራጅ ለኦሮሚያ ክልል ቴሌቪዥን ገልጸዋል። ከንቲባዋ ''የከተማ አስተዳደር ምክር ቤት የከተማ ፕላንን ለማስከበር የወሰነውን ውሳኔ እያስከበርን ነው። ከፕላን ጋር የሚቃረኑ ቤቶችን እያፈረስን ነው። ለከተማ ሳንባ የምንላቸውን አረንጓዴ ስፍራዎችን እና ከወንዞች እረቀው ያልተሰሩ ቤቶችን እናፈርሳለን'' ሲሉ ተናግረዋል።
",https://www.bbc.com/amharic/47302289
2,በሸዋ ሮቢት ከተማ የእናትና ልጅን ግድያ ተከትሎ ቁጣ ተቀሰቀሰ,20 ፌብሩወሪ 2019,"



Image copyright
Shewa robit kentiba office FB

ዛሬ በሰሜን ሸዋ ዞን ሸዋ ሮቢት ከተማ የእናትና ልጅን ግድያን ተከትሎ የህዝብ ቁጣ ተቀሰቀሰ።ትናንት የካቲት 12/2011 ዓ.ም ከቀኑ 11፡30 አካባቢ የግድያው ጥቆማ እንደደረሳቸውና የግድያው ምክንያት የፍቅር ግንኙነት እንደሆነ የሚያመለክት መነሻ መረጃ እንዳላቸው የሸዋ ሮቢት ከተማ አስተዳደር ፖሊስ ፅ/ቤት ኢንስፔክተር ሞገስ ባዬ ለቢቢሲ ተናግረዋል።• ""ሌሎች ሴቶች ላይ የአሲድ ጥቃት ሳይ ይረብሸኛል፤ ህመሜን ያስታውሰኛል"" ካሚላት መህዲ ኢንፔክተር ሞገስ እንዳሉት ግድያው በሸዋ ሮቢት ከተማ ልዩ ቦታው 01 ቀበሌ የተፈፀመ ሲሆን አንዲት እናት ከ5 ዓመት ሴት ልጇ ጋር ተገድለው ተገኝተዋል። ተጠርጣሪው በህግ ቁጥጥር ስር የዋለ ሲሆን ከሟች መኖሪያ ቤትም የተዘረፈ ንብረት እንደተያዘ ኢንፔክተሩ ጨምረው ገልፀዋል።ይሁን እንጂ ዛሬ ጠዋት ህዝቡ አደባባይ በመውጣት ""እርምጃ መወሰድ አለበት፤ በአስቸኳይ ፍርድ ሊሰጥ ይገባል"" እያሉ ተቃውሟቸውን እየገለፁ እንደነበር ኢንስፔክተሩ ያስረዳሉ።ያነጋገርነው መሀመድ አሊ የተባለ የአካባቢው ነዋሪ ""ተጠርጣሪውን ከፖሊስ ጣቢያ እናወጣለን፤ እርምጃም እንውስድበታለን"" በሚል የህዝብ ቁጣ እንደተቀሰቀሰ ይናገራል። ሟቾቹ ታፍነው እንደተገደሉ እንደሰማ የሚናገረው መሀመድ ቁጣው ከጠዋቱ 3 ሰዓት ገደማ እንደተቀሰቀሰና ወደ ፀጥታ ኃይሎች ድንጋይ በመወርወር ተቃውሟቸውን እየገለፁ እንደነበርና ከሰዓት በኋላም እንዳልበረደ ገልፆ መንገዶች ዝግ በመሆናቸውም መኪኖች መንቀሳቀስ አልቻሉም ብሏል።• በአለም ላይ በየቀኑ 137 ሴቶች በህይወት አጋሮቻቸውና በቤተሰቦቻቸው ይገደላሉ ስሟ እንዲገለፅ ያልፈለገች ሌላኛዋ የአይን እማኝ ""ሟቿ ህፃን ተማሪ ስለነበረች ለቅሶ በመሆኑ ትምህርት ቤት ልጆች እንዳትልኩ ብለውን፤  ስንወጣ ነው ህዝቡ አደባባይ በመውጣት ይገደልልን፤ ፍትህ ይሰጠን"" የሚል ቁጣና ጩኸት እንደሰማች ትናገራለች። ይህች የአይን እማኝ እንደምትለው እናትና ልጅ በመታፈን ግድያው የተፈፀመባቸው ሲሆን ሌላ የሁለት ዓመት ልጇም ታፍኖ ሻንጣ ውስጥ እንደተገኘም ትናገራለች። ""ሟች ትናንት ቀኑን ሙሉ ሳትታይ መዋሏ ያስደነገጣቸው የአካባቢው ነዋሪዎች ማታ ላይ ቤቷን ሲከፍቱ እናትና ልጅ ሞተው ተገኙ"" ስትል የነበረውን ሁኔታ ትገልፃለች። ቁጣውን ተከትሎ እስካሁን በንብረትና በሰው ላይ የደረሰ ጉዳት አለመኖሩን የሚናገሩት ኢንስፔክተሩ በአገር ሽማግሌዎችና በኃይማኖት አባቶች ቁጣው እየበረደ እንደመጣ ነግረውናል። ኢንስፔክተሩ የግድያውን ምክንያት የሚያጣራ የምርመራ ቡድን የተቋቋመ ሲሆን አጣርተን ሙሉ መግለጫ እንሰጣለን ብለዋል።
",https://www.bbc.com/amharic/news-47309095
3,ዓለም ሁሉ የሚያወራለት ክሪይፕቶከረንሲ ምንድነው?,20 ፌብሩወሪ 2019,"



Image copyright
Reuters

የጥንታዊው የሰው የዛፍ ፍሬ ለቅሞ እና እንስሳት አድኖ ህይወትን አስቀጥሎ ከዚህ ደርሷል። በጊዜ ሂደት እና በቴክኖሎጂ እድገትም የአኗኗር ዘያችን በፍጥነት እየተቀየረ መጥቷል። ለዚህም ማሳያ የሚሆነን ደግሞ 'ዲጂታል ገንዘቦችን' ለምርት እና አገልግሎት መገበያያነት ማዋል መቻላቸው ሊጠቀስ ይችላል። 21ኛው ክፍለዘመን ካስተዋወቀን የቴክኖሎጂ ምጡቅ ቃላት መካከል ብዙ እየተባለለት ያለው 'ክሪይፕቶከረንሲ' አንዱ ነው። ኦክስፎርድ መዝገበ ቃላት 'ክሪይፕቶከረንሲን' እንዲህ ሲል ይገልጸዋል፤ የገንዘብ ልውውጦችን ደህንነት የሚያረጋግጥ፣ የተጨማሪ አሃዶችን መፈጠርን የሚቆጣጠር እና ገንዘብ መተላለፉን የሚያረጋግጥ ጠንካራ ክራፕቶግራፊ የሚጠቀም መገበያያ እንዲሆን ተደርጎ የተቀረጸ ዲጂታል ገንዘብ።• «በቋንቋው ሳያስተምር ያደገ ሃገር እኔ አላውቅም» ፕሮፌሰር አለማየሁ ገዳከላይ የተጠቀሰውን መስፈርት የሚያሟሉ በርካታ አይነት ክሪፕቶካረንሲዎች አሉ። በስፋት ከሚታወቁት መካከል ቢትኮይን፣ ኤቴሪያም፣ ሪፕል እና ቢትኮይን ካሽ የሚባሉት ከበርካታ ክሪፕቶካረንሲዎች መካከል ሊጠቀሱ ይችላሉ።በቅድሚያ የ'ዲጂታል ከረንሲውን' ተቀላቅሏል ሚባልለት እና በስፋት በሚታወቀው ቢትኮይን ላይ ትኩረታችንን እናድርግ። ቢትኮይን ምንድነው? ቢትኮይን ማለት በቀላል ቋንቋ፤ ዲጂታል+ገንዘብ+መገበያያ በማለት ማጠቃለል ይቻላል። ይህ መገበያያ በኪሳችን ተሸክመን እንደምንዞረው የብር ኖት ወይም ሳንቲም ሳይሆን 'ኦንላይን' የሚቀመጥ ዲጂታል ገንዘብ ነው። • በአሁኑ ወቅት በጣም ተፈላጊ የሆኑ የዲጂታል ዘርፍ ሥራዎች የትኞቹ ናቸው? ሌላው የቢትኮይንና የተቀሩት የክሪይፕቶከረንሲዎች ልዩ ባህሪ በመንግሥታት እና በባንኮች አለመታመናቸው እንዲሁም ቁጥጥር አለመደረጉ ነው። ቢትኮይን የሚፈጠረው 'ማይኒንግ' በሚባል ሂደት ነው። በመላው ዓለም በኔትወርክ በተሳሰሩ ኮምፒውተሮች ቁጥጥር ይደረግበታል።ቢትኮይንን የፈጠረው ግለሰብ/ቡድን በዓለም ላይ 21 ሚሊዮን ቢትኮይኖች ብቻ እንዲፈጠሩ ገደብ እንዳስቀመጠ/ጡ ይታመናል። የብሎክቼይን መረጃዎች እንደሚያሳዩት እስካሁን 17 ሚሊዮን ያህል ቢትኮይኖች ማይን ተደርገዋል። 



የቢትኮይን ዋጋ መዋዠቅ?ከአንድ ዓመት በፊት እአአ የካቲት 15/2018 የአንድ ቢትኮይን ዋጋ 10,031 የአሜሪካ ዶላር ነበር። ከአንድ ዓመት በኋላ ማለትም የካቲት 15/2019 የአንድ ቢትኮይን ዋጋ ወደ 3,561 የአሜሪካ ዶላር ዝቅ ብሏል። ቢትኮይን ከተፈጠረ 10 ዓመታት ተቆጠረዋል። ባለፉት አስር ዓመታትም የቢትኮይን ዋጋ እጅጉን እየጨመረ መጥቷል። የካቲት 2010 ዓ.ም የአንድ ቢትኮይን ዋጋ ከ10ሺህ ዶላር በላይ ደርሶ ነበር። ከሁለት ዓመት ከነበረው ዋጋ ጋር ሲነጻጸርም ከ27 እጥፍ በላይ ጨምሯል። አሁን ላይ ደግሞ ከአንድ ዓመት በፊት ከነበረው ዋጋ ጋር ሲነጻጸር ወደ 3 እጥፍ በሚጠጋ ዋጋ ቀንሷል። • ታዋቂ ኢትዮጵያዊያን አርቲስቶች ለመዋብ ምን ያህል ይከፍላሉ?ከሁለት ዓመታት በፊት ዋጋ በፍጥነት ሲጨምር ለዋጋው መጨመር ምክንያቱ በትክክል ይህ ነው ማለት አልተቻለም። አንዳንድ የምጣኔ ሃብት ባለሙያዎች ግን ኢንቨስተሮች ''እድሉን እንዳያልፋቸው'' ከሚገባው በላይ ፈሰስ እያደረጉበት ነው የሚል ምክንያት ያቀርባሉ። ሌሎች ደግሞ የቢትኮይን ተቀባይነት እየጨመረ በመምጣቱ ዋጋው እንደጨመረ ያስቀምጣሉ። በቢትኮይን ግብይት መፈጸም ይቻላል?አዎ። ለሚያቀርቡት ምርት እና አገልግሎት ቢትኮይንን በክፍያ መልክ የሚቀበሉ በርካቶች ድርጅቶች አሉ። ማይክሮሶፍት፣ የፈጣን ምግብ አቅራቢዎቹ ኬኤፍሲ እና ሰብዌይ፣ የጉዞ ወኪሉ ኤክስፔዲያን ከመሳሰሉ ባለብዙ ሚሊዮን ገንዘብ ኩባንያዎችን አንስቶ እስከ ሆቴሎች እና ካፊቴሪያዎች ቢትኮይንን በክፍያ መልክ ይቀበላሉ። በቢትኮይን አማካኝነት ክፍያ ሲፈጸም የገዢውን ማንነት ይፋ አለማድረግ ያስችላል። ይህም በርካቶች በኢንተርኔት አማካኝነት ማንነታቸውን ሳይገልጡ አገልግሎቶችን እንዲያገኙ ስለሚያስችላቸው በቢትኮይን አማካኝነት የሚደረጉ የንግድ ልውውጦች ቁጥር እጅጉን ጨምሯል። ቢትኮይን እንደስጋት?አሸረትስ በተባለ የፋይናንስ ተቆጣጣሪ ኩባንያ ውስጥ ባለሙያ የሆኑት ብራደሊይ ራይስ በቢትኮይን ላይ ምንም አይነት ቁጥጥር እንደማይደረግበት ያስታውሳሉ። ቢትኮይንን በመጠቀም የገዢው ማንነት ይፋ ሳይደረግ በየትኛውም ሰዓት እና በየትኛውም ስፍራ የቢትኮይን ዝውውር ማድረግ ይቻላል። የግዢው ማንነት ይፋ ሳይደረግ ግብይት መፈጸም ይቻላል። • ወላጆች ለልጆቻቸው የሚመኟቸው ኢትዮጵያዊ መምህር በዚህም ሕገ-ወጥ ቡድኖች የጦር መሳሪያዎች እና እጾችን ሊገዙ እና ሊሽጡ ይቻላሉ፣ ሕገ-ወጥ የገንዘብ ዝውውር እና አሸባሪዎችን ለመደገፍ ያስችላል በማለት ቢትኮይንን ጨምሮ ሌሎች ክሪይፕቶከረንሲዎች ላይ ያላቸውን ስጋት የሚያነሱ በርካቶች ናቸው። በሌላ በኩል በርካታ የፋይናንስ ባለሙያዎች ቢትኮይን ላይ ምንም አይነት ቁጥጥር አለመደረጉ ተፈላጊነቱን እንደጨመረው ያወሳሉ።  


Image copyright
Getty Images

በቢትኮይን የሃገራት ምልከታእአአ 2009 ላይ ከበርካቶች ጋር የተዋወቀው ቢትኮይን፤ ሕጋዊ ነው? ወይስ አይደለም? በሚሉ ጥያቄዎች ታጅቦ ቆይቷል። 'ሕጋዊ ነው? ወይስ አይደለም?' ለሚለው ጥያቄ ምላሽ የምናገኘው ግን የት የሚለው ሲካተትበት ብቻ ነው።  አሜሪካ፣ ካናዳ፣ የአውሮፓ ህብረት እና አውስትራሊያን የመሳሰሉ የዓለማችን ግዙፍ ኢኮኖሚዎች ለቢትኮይን አዎንታዊ ምልከታ አላቸው። ከላይ በተጠቀሱት ስጋቶች ምክንያት ቬትናም፣ ቦሊቪያ፣ ኮሎምቢያ እና ኢኳዶር በቢትኮይን መገበያየትን ከከለከሉ ሃገራት መካከል ይገኙበታል። ቢትኮይን 10 ዓመታት ቢያስቆጥርም አሁንም ቢሆን በርካታ የዓለማችን ሃገራት ክሪፕቶከረንሲዎችን በተመለከተ ግልጽ ሕግ የላቸውም። ክሪይፕቶከረንሲዎችን መቆጣጠር የማይቻል በመሆኑም ለመንግሥታት ፈተና ሆኖ ቆይቷል። 
",https://www.bbc.com/amharic/news-47249328
4,'የተሳመው ከንፈር' ጥቃት ደረሰበት,20 ፌብሩወሪ 2019,"



Image copyright
Sarasota Police Department

ነገሩ የሆነው የዛሬ 74 ዓመት ነው። አንድ መርከበኛ አንዲትን ኮረዳ ከመንገድ ዳር ሳብ አድርጎ ከንፈሯን ጎረሰው።ይህ ሲሆን አልፍሬድ አይዠንስታድ የሚባል ዕድለኛ ፎቶ አንሺ ድንገት በቦታው ነበር። ቀጭ፣ ቀጭ፣ ቀጭ አደረገው፤ ካሜራውን።ያ ፎቶ ሳር ቅጠሉን አነጋገረ። ዓለም ይህንን 'ድንገቴ መሳሳም' ወደደው። ሀውልትም ሠራለት። ስሙንም ""የማያዳግም ፍቅር"" ሲል ጠራው።ትናንት ታዲያ በዚያ ፎቶ ላይ የልጅቱን ከንፈር ሲስም የሚየታው የያኔው ጎረምሳ 95 ዓመት 'ሞልቷቸው' ሞቱ።ዓለም አዘነ። ስለዚያ ቅጽበታዊ ስሞሽም ይበልጥ መነጋገር ያዘ።• የዛሬ 74 ዓመት የተሳመው 'ከንፈር' ከዚህ ዓለም በሞት ተለየ• ዓለም ሁሉ የሚያወራለት ክሪይፕቶከረንሲ ምንድነው?  ለካንስ አንዳንዶች ያን ሀውልት ሲያዩ ደማቸው ይፈላ ኖሯል። ለካንስ መሳሳሙንም እንደ ጾታዊ ጥቃት ነበር የሚመለከቱት። ሌሊቱን አድብተው ጥቃት አደረሱበት። ሀውልቱ ላይ። ምነው ቢባሉ ያ 'መርከበኛ የልጅቱን ከንፈር የሳመው አስፈቅዶ ስለመሆኑ ምንም መረጃ የለም' አሉ።ነሐሴ 14፤ 1945፤ ኒውዮርክየ2ኛው የዓለም ጦርነት በአሜሪካ ድል አድራጊነት መጠናቀቁ በተበሰረበት ወቅት ነበር እነዚህ ሁለት ተአምረኛ ከንፈሮች የተገናኙት። እርግጥ ነው አይተዋወቁም። ተያይተውም ተደባብሰውም አያውቁም፣ ከዚያ በፊት። ያን ዕለት ግን ድንገት ተገናኙ። ያገናኛቸው ደግሞ የጃፓን በጦርነቱ እጅ መስጠት ነው።የአቶ ጆርጅ ማንዶሳ እና የወይዘሪት ዚመር ፈሬድማን ከንፈሮች ከዚያን ጊዜ ጀምሮ ይኸው እስከዛሬ ዓለምን ጉድ አሰኝተዋል።።ይህን ቅጽበታዊ ክስተት በፎቶ ካሜራ የቀለበው ዕድለኛ ሰው አልፍሬድ አይዠንስታድ ነው። እሱም ""አረ እኔ ድንገት ነው፣ አስቤበትም አይደለም ያነሳኋቸው"" ብሏል።• በካናዳ 7 ሕፃናት በእሳት ቃጠሎ ምክንያት ሞቱፎቶው እጅግ ዝነኛና ዓለምን በአውደ ርዕይ ያዳረሰ ሲሆን ላለፉት 74 ዓመታት ዝናውን የነጠቀው የለም።ይህ ሁሉ የሆነው ነሐሴ 14፣ 1945 ዓ.ም ነበር። ታዲያ የትናንቱ ልብ የሚሰብረው ዜና በዚያ ፎቶ ላይ ይታይ የነበረው ያ የያኔው መርከበኛ በተወለደ በ95 ዓመቱ ከዚህ ዓለም መለየቱ ነበር።ጥቃት አድራሾቹ ምን አሉ?በፍሎሪዳ ሳራሶታ የሚገኘው ይህ ሀውልት ""አንኮንዲሽናል ሰሬንደር"" የሚል ስም አለው። ""ለማይናወጽ ፍቅር እጅ መስጠት"" እንበለው? ወይስ ""የማያዳግም ፍቅር""?ይህን ሀውልት ያልታወቁ ሰዎች ሌሊቱን በቀለም አበለሻሽተውታል።በሀውልቱ ላይ በጎረምሳው መርከበኛ  እየተሳመች ያለችው ወይዘሪት ዚመር እግሮቿ ላይ ""ሚቱ""(Me too) የሚል ጽሑፍ በቀይ ቀለም ተጽፎባት ታይቷል። ይህም ምናልባት ድርጊቱ በ'አክራሪ ጾተኞች' የተፈጸመ እንደሆነ ጥርጣሬን አሳድሯል።ፖሊስ የደረሰውን ጥፋት በገንዘብ አንድ ሺህ ዶላር ተምኖታል።ለብዙዎች የነዚህ ጥንዶች 'ድንገቴ ስሞሽ' በወቅቱ የነበረውን መጠን ያለፈ ደስታና ፈንጠዚያ የሚወክል ነው። ነገር ግን ክስተቱ በ'ጽንፈኛ ጾታ' ተሟጋቾች ዘንድ የተወደደ አይመስልም። የወቅቱን ፈንጠዚያ ከማሳየቱ ይልቅ ጾታዊ ጥቃትን ነው የሚዘክረው ብለው የሚሟገቱ አልጠፉም። ይህን እንዲሉ ያስቻላቸው መርከበኛው መንዶሳ የወይዘሪት ፍሬድማንን ስምምነት ሳያገኝ ነው ከንፈሩን ከንፈሯ ላይ ያሳለፈው በሚል ነው።እርግጥ ነው ከዓመታት በፊት (በ92 ዓመታቸው) የያኔዋ ኮረዳ ወይዘሪት ዚመር ፍሬድማን በሰጠችው (በሰጡት) ቃል ""በ1945 ያ መርከበኛ የሳመኝ እኮ በፍቃዴ ሳይሆን እንዲያው ድንገት ደርሶ ጎተት አድርጎ ነበር ከንፈሬን የጎረሰው"" ሲሉ የወቅቱን ሁኔታ አስታውሰው ነበር። ነገር ግን ይህን ቃል ሰጥተው በ2016 ሕይወታቸው ካለፈ በኋላ ልጃቸው ለኒውዮርክ ታይምስ እንደተናገረው እናቱ የያን ጊዜውን ድንገቴ ስሞሽ ያን ያህልም በአሉታዊ መንፈስ እንደማያዩት ተናግሯል።የሳሮሳታ ፍሎሪዳ ፖሊስ በሀውልቱ ላይ የደረሰውን ድርጊት በማኅበራዊ ሚዲያ ካሰራጨ ወዲህ በ'ጽንፈኛ ጾተኞች' ላይ ሰፊ ውግዘት መዝነብ ጀምሯል።""ጸታዊ ጥቃት በጥቅሉ የሚወገዝ ነው። ነገር ግን ይህ ፎቶ ያንን አያሳይም። በጭራሽ ከጥቃት ጋር የሚተሳሰር አይደለም። በእርግጠኝነት የምነግራችሁ ኮረዳዋን የሳሟትና ትናንት የሞቱት ሰው በዚያ ወቅት ድርጊቱን ሲፈጽሙ ጥቃት እየፈጸሙ አልነበረም።"" ብላለች አንዲት አስተያየት ሰጪ።ሌሎች ደግሞ ይህን የአክራሪ ጾተኞችን ድርጊት ጸያፍና መጠን ያለፈ ብለውታል።""ይህን ያደረጉ ሰዎች ያሳዝናሉ። መርከበኛው በ95 ዓመታቸው ባረፉበት ማግስት ይህ መሆን አልነበረበትም"" ብለዋል ሌላ አስተያየት ሰጪ።ሌሎች በአንጻሩ ሀውልቱ የሴቶችን ጥቃት የሚያንጸባርቅ በመሆኑ የሳራሶታ ከተማ ሀውልቱን እንዲያፈርሰው ጠይቀዋል። ሀውልቱም ስሙ ""የማያዳግም ፍቅር"" ሳይሆን ""የማያዳግም ጥቃት"" ነው መባል ያለበት ብለዋል።
",https://www.bbc.com/amharic/47302367
5,መምህር ስዩም ቦጋለ፡ የተማሪዎቻቸውን ገላና ልብስ የሚያጥቡት መምህር,15 ፌብሩወሪ 2019,"



Image copyright
Awi communication

ስድስት የውሃ መቅጃ ጀሪካንና ሁለት ሳፋ (ጥሽት) አላቸው፤ እስካሁን በግምት ከ650 በላይ ህጻናት ተማሪዎችን ገላ አጥበዋል፤ በአማካይ አንድን ተማሪ ለማጠብ 30 ደቂቃ ይፈጅባቸዋል።በሳምንት ሁለት ቀናት ማለትም ረቡዕና አርብ የ60 ተማሪዎችን ልብስ ያጥባሉ፤ የተማሪዎቻቸው ንፅህና ተጠብቆና በትምህርታቸው ልቀው ማየት ህልማቸው ነው። ካላቸው አነስተኛ ደመወዝ አንድ ሶስተኛውን ለዚህ በጎ ስራቸው ለማዋል በጅተውታል።• ሀሁ አስቆጣሪው ጃማይካዊ• ቀኝ እጇን ለገበሬዎች የሰጠችው ኢትዮጵያዊቷ ሳይንቲስት• የሙያውን ፈተና ለመጋፈጥ ከከተማ ርቆ የሄደው ሐኪምየአገሬው ሰው ""ምን ሀጢያት ቢሰራ ነው፤ እንዲህ ያለ እዳው ጎንበስ ቀና የሚለው?"" እያሉ ያጉመተምቱ ነበር- ታዲያ ነገሩ እስከሚገባቸው ነው። ከገባቸው በኋላማ ""አንተ 'እንትፍ ...እንትፍ' ብለህ ከመረቅካቸውም ይበቃል"" ሲሉ ያሞግሷቸዋል።የሚያውቋቸው ""ጋሸ"" እያሉ ነው የሚጠሯቸው፤ ሲበዛ ያከብሯቸዋል። ""የእርሳቸውን ነገር ለማውራትም ይከብዳል""ይላሉ። እንዲያው በአጭሩ ""ለትውልድ ነው የተፈጠሩት"" ሲሉ ይገልጿቸዋል። ተማሪዎቻቸው ከአንድ ክፍል ወደ ሌላ ክፍል ቢሸጋገሩም እርሳቸው የሚያስተምሩበትን አንደኛ ክፍል ላለመልቀቅ ሲሉ "" ምነው እንደ ሊቁ ያሬድ ሰባት ጊዜ በወደቅኩ"" ብለው ይመኛሉ አሉ። እኝህ ሰው ማን ናቸው?መምህር ስዩም ቦጋለ የእንግሊዘኛ መምህር ሲሆኑ በ1998 ዓ.ም ከጎንደር ዩኒቨርሲቲ ተመርቀው በመምህርነት እያገለገሉ ይገኛሉ።ከበፊት ጀምሮም በቤተሰብ ውስጥ የሚፈጠሩ ችግሮችን የማየትና ለዚያም መፍትሄ የማፈላለግ ፍላጎት እንደነበራቸው ይናገራሉ። በእርግጥ የእርሳቸው አስተዳደግም የተንደላቀቀ ባለመሆኑ ለችግር ብዙም ሩቅ አይደሉም። እንዲህ ዓይነት የበጎ ስራን ማከናወን የጀመሩት አባታቸው በ13 ዓመት እድሜያቸው በሞት ከተለዩ በኋላ ከእርሳቸው በታች ያሉ እህትና ወንድማቸውን የማስተማር ኃላፊነት ከተረከቡበት ጊዜ አንስቶ ነው።""እነርሱን በሚፈለገው እውቀትና የስነ ምግባር ደረጃ ለማብቃት የራሴን ሕይወት ከፍያለሁ፤ በዚህም የልፋቴን ዋጋም በእነርሱ ማየት ችያለሁ""ይላሉ። በአሁኑ ሰዓት ደካማ እናታቸውን እየረዱ ይኖራሉ። የቤት ውስጥ የሚባል ማንኛውንም ስራ ያከናውናሉ፤ ምንም የሚቀራቸው የለም። ይሄው ልማድም ጎልብቶ ወደ ሙያቸው እንደመጣ ያስረዳሉ- መምህር ስዩም።• የሃምዛ ሃሚድ ገመድ አልባ የኤሌክትሪክ ማስተላለፊያ በሚያስተምሩበት አካባቢ ወላጆች እድሜያቸው ለትምህርት የደረሱ ልጆቻቸውን ወደ ትምህርት ቤት እንዲልኩ ለመቀስቀስ ጋራና ሸንተረሩን ያቋርጣሉ፤ ሰለቸኝ ደከመኝ አይሉም። ሠርግ፣ ለቅሶ፣ እድር ላይ የአገሬውን ሰው መስለው ይሳተፋሉ፤ የአገሬው ሰው ቢሆኑም ቀለም ቀምሻለሁ ብለው ግን እራሳቸውን አያመፃድቁም። ከዚያም የማትለያቸውን ማስታወሻ ደብተር አውጥተው የሚሰሟቸውን ቤተሰባዊ ችግሮች እየጠየቁ ይመዘግባሉ። ""ሁሉም ሰው ችግራችንን ይጠይቀናል፤ ግን ከንፈር ከመምጠጥ ባለፈ መፍትሔ የሰጠን የለም"" የሚል ተደጋጋሚ መልስ ነው የሚያገኙት ታዲያ። አንድ ቀን  አንዲት ተማሪ ""ልብሴ ቀዳዳ በመሆኑ፤ የተቀደደ ልብስ ለብሼ ትምህርት ቤት መምጣት አልፈልግም"" ስትል ትምህርት ቤት ላለመግባቷ መልስ የሰጠቻቸውን ያስታውሳሉ።


Image copyright
Awi Communication

በወቅቱ የሰሙት ነገር ከእንቅልፋቸው ያባንናቸው ነበር፤ ይህን  ስሜታቸውን ለማስታገስ ቢያንስ ሁለት ተማሪ መርዳት እንዳለባቸው ከራሳቸው ጋር ተነጋግረው ወሰኑ። ልብስ አሰፍተው፣ የትምህርት ቁሳቁስ በሚችሉት አሟሉላት። እርሷም አላሳፈረቻቸውም ታዲያ። ከክፍሏ ቀዳሚ በመሆን ትምህርቷን እንዳጠናቀቀችና እርሳቸው እንደሚሉት ይህች ልጅ በምህንድስና ተመርቃ ስራ ላይ ትገኛለች።የእርሷ ለስኬት መብቃት ""ትውልድ እየቀጨጨና እየጠፋ ያለው በእኛ ምክንያት ነው"" ሲሉ ጣታቸውን ወደ የቀለም አባቶች እንዲቀስሩ ምክንያት ሆናቸው፡፡ ችግሩ ያለው ከትውልዱ ሳይሆን ከቀራፂው መሆኑን አመኑ። ለዚሁ ጥያቄ ምላሽ ለማግኘት ረዳት የሌላቸውንና የአቅመ ደካማ ልጆችን ንፅህና መጠበቅ እንዲሁም የትምህርት ጥራት የበጎ ስራቸው ዋና ማጠንጠኛቸው ሆነ። ይህ ብቻም አይደለም፤ ቀደም ብሎ የ7ኛ እና የ8 ኛ ክፍል የእንግሊዘኛ አስተማሪ በነበሩበት ጊዜ ተማሪዎቹ 'G' እና 'J' የእንግሊዝኛ ፊደል መለየት ሲያዳግታቸው ያያሉ። እነዚህ ተማሪዎች እዚህ የደረሱት በየት ተንሳፈው ቢመጡ ነው? ምን ዓይነት መምህር ቢያስተምራቸው ነው? የሚለው የዘወትር ጥያቄያቸው ነበር።ስለሆነም እንዲህ ዓይነት ትውልድ እንዴት እናፈራለን? ሲሉ በአዊ ብሔረሰብ አስተዳደር፣ ፋግታ ለኮማ ወረዳ ትምህርት ፅ/ቤት አቤት አሉ። ለዚህም መፍትሔ ይሆን ዘንድ ከደረጃቸው ዝቅ ብለው አንደኛ ክፍል ማስተማር እንደሚፈልጉ ጥያቄ አቀረቡ። ይሁን እንጂ እንዳሰቡት ቀላል አልሆነላቸውም። ""አንደኛ ክፍልን ለማስተማር መሰልጠን ያለብዎትን ስልጠና አላገኙም"" የሚል ጥያቄ ሞገታቸው። የሚያበቃኝን ስልጠና ስጡኝ ሲሉ በአቋማቸው ጸኑ፡፡የኋላ ኋላ ተሳክቶላቸው አንደኛ ክፍልን ብቻ ማስተማር ጀመሩ። የእርሳቸው ስራ ከታች ተማሪዎችን አብቅቶ ለቀጣዩ መምህር ማቀበል ብቻ ሆነ። 
 ለካ ትውልድ እየቀጨጨና እየጠፋ ያለው በእኛ ምክንያት ነው፤ ችግሩ  ከትውልዱ ሳይሆን ከቀራፂው ነው።ስዩም ቦጋለ, መምህር

በስራ ተወጥሮ ለሚውል አርሶ አደር፣ ውሃ በቀላሉ በማይገኝበት የገጠር አካባቢ፤ ምን አልባትም ውሃ ለመቅዳት በእግር ብዙ ርቀት መጓዝን በሚጠይቅ የኑሮ ሁኔታ አልያም ምርኩዝ ይዞም ቢሆን ውሃ ከወንዝ መቅዳት ለማይሆንለት ቤተሰብ የራስንም ሆነ የልጆችን ንጽህና መጠበቅ ዘበት ሊሆን ይችላል። ይህ ሌላኛው የሚያሳስባቸው ጉዳይ ነው- ለመምህሩ። ከዚህ በኋላ ነበር ሳሙናዎችንና የማጠቢያ ሳፋ (ጥሽት) በመግዛት የተማሪዎችን ንፅህና ለመጠበቅ ሲሉ ልብሳቸውንና ገላቸውን ማጠብ የጀመሩት።መምህር ስዩም በዘንድሮው ዓመት በሁለት ፈረቃ 130 ተማሪዎችን ያስተምራሉ። ማስተማር ብቻ ሳይሆን ንፅህናቸውን መጠበቅ፤ አይናቸው በትራኮማ በሽታ እንዳይጠቃ ፊታቸውን ማጠብ፤ በሳምንት ሁለት ጊዜ ልብሳቸውን ማጠብና ገላቸውን ማጠብ ለራሳቸው የሰጡት ኃላፊነት ነው።ዘወትር ሀሙስ ጠዋት ሁሉንም ተማሪዎቻቸውን ተቀያሪ ልብስ በመያዝ ከትምህርት ሰዓታቸው ቀደም ብለው እንዲመጡ ይጠሯቸዋል። ምንም እንኳን በትምህርት ቤቱ በእጅ እየተወዘወዘ የሚፈስ ቧንቧ ቢኖርም ብዙ ስለሚያለፋቸው ከእርሱ ጋር መታገል አይፈልጉም። ከትምህርት ቤቱ 200 ሜትር ርቀት ላይ ኩልል እያለች የምትፈስ ንፁህ የመስኖ ውሃን መጠቀምን ይመርጣሉ። ከዚያም ባሏቸው ጀሪካኖች ውሃ በመቅዳት ለዚሁ አገልግሎት ብለው በገዙት ማጠቢያ ሳፋ ለሴት ተማሪዎቹ ቅድሚያ በመስጠት ገላቸውን በየተራ ያጥቧቸዋል። ለዚህ ተግባራቸው የአሸዋ አንደኛ ደረጃ ትምህርት ቤት ርዕሰ መምህር የሆኑት አቶ ያረጋል ካሳሁን ምስክር ናቸው። ርዕሰ መምህር አቶ ያረጋል በትምህርት ቤቱ መስራት ከጀመሩ አራት ዓመታትን አስቆጥረዋል። ምንም እንኳን መምህር ስዩም ይህንን ድርጊታቸውን ቀደም ብለው የጀመሩት ቢሆንም በቆዩባቸው አራት ዓመታት ጊዜ ውስጥ ስራቸውን በቅርብ ሆነው እንደሚከታተሉ ይናገራሉ። ""ከትምህርት ቤቱ ድጋፍ እንዳናደርግላቸው አቅም ባለመኖሩ፤ በዚህ ዓመት ለሳሙና መግዣ እንኳን ቢውል ብለን 1500 ብር ብቻ ድጋፍ አድርገንላቸዋል"" ይላሉ።• የ29 ዓመቷ የህክምና ዶክተርና ኢንጅነር ዕልልታ ጉዞ አቶ ያረጋል እንደሚሉት የመምህር ስዩም ድርጊት በሌሎች መምህራን ላይም መነሳሳትን ፈጥሯል፤ በዚህም ምክንያት ትምህርት ቤቱ በትምህርት አሰጣጥ በወረዳው ካሉ የተሻለ ሆኖ መገኘት ችሏል። በወረዳው በተካሄዱ የተለያዩ የትምህርት ቤቶች የቀለም ውድድርም ማሸነፍ ለመቻላቸው የእርሳቸውን አስተዋፅኦ ያነሳሉ።""በእርሳቸው ክፍል የሚያቋርጥ ተማሪ የለም፤ ሁሉም የዓመቱን ትምህርት ያጠናቅቃሉ፤ ወላጆችም ልጆቻቸውን ወደ ትምህርት ቤት የመላክ ፍላጎት አላቸው"" ሲሉ ያክላሉ።ከተማሪዎቹ ወላጆች የሚያገኙት ግብረ መልስ ምን እንደሆነ የጠየቅናቸው ርዕሰ መምህሩ አስተያየቱ አዎንታዊ እንደሆነና 'እንደ አባት' ሙሉ እምነት እንደጣሉባቸው ያስረዳሉ።መምህር ስዩም ይህን በጎ ተግባር ከጀመሩ ከ10 ዓመታት በላይ እንደሚሆናቸው የሚናገሩት አቶ ያረጋል ሁሉም የትምህርት ቤቱ ተማሪዎች በእርሳቸው የእንክብካቤ እጅ ስለሚያልፉ ከሁለተኛ ክፍል በላይ ያሉ ተማሪዎችም ሌላ ቅናት አያድርባቸውም። ""እንዲያውም መስከረም ሲመጣ ወደ 2ኛ ክፍል ያለፉ ተማሪዎች እርሳቸውን ጥለው ለመሄድ ይቸገራሉ፤ ህፃናትም ስለሆኑ ሁልጊዜ አንደኛ ክፍል ቢማሩ ደስታቸው ነው- ለእርሳቸው ሲሉ"" በማለት የትምህርት ቤቱ ተማሪዎች ለእርሳቸው ያላቸውን አክብሮት ይገልፃሉ። በተለይ ተማሪዎችን በትምህርት ለማብቃት የሚከተሉትን ስነ ዘዴ ለማየት ከተለያዩ ትምህርት ቤቶች ጎብኝዎችም እንደሚመጡ ያስረዳሉ።ፈቃዱ እጅጉ አዲስ አበባ በመንግስት ስራ ላይ የሚገኝ ሲሆን እርሳቸውን በቅርበት ያውቃቸዋል። ለእርሱ ባይደርሱም ታናናሾቹን ያስተማሯቸው መምህር ስዩም ናቸው። ""ሙያውን ያከብራሉ፤ ደግነታቸው የበዛ ነው"" ይላል። በአካባቢው ተወዳጅ የሆኑ ሰው እንደሆኑ ይመሰክራል።የተቸገረን በመርዳት እንደሚታወቁ ይናገራል ""አንድ ተማሪ ቸገረን ሲል ለምን ስዩምን አትጠይቁም"" ይባል እንደነበር ያስታውሳል።መምህር ስዩም በዚህ በጎ ስራቸው የተለያዩ ሽልማቶች የተበረከተላቸው ሲሆን በ2010 ዓ.ም በተካሄደው 6ኛው የበጎ ሰው ሽልማት በመምህርነት ዘርፍ እጩ ሆነው ተመርጠዋል፤ የዋንጫና የገንዘብ ሽልማትም ተበርክቶላቸዋል። በወረዳና በፌዴራል ደረጃ ሜዳሊያና የተለያዩ የምስክር ወረቀቶችን አግኝተዋል። 
",https://www.bbc.com/amharic/news-47209249
6,በሚስቱ ሲደበደብ የኖረው ወጣት,19 ፌብሩወሪ 2019,"



Image copyright
BBC Three/Century Films

አሌክስ ስኪል የ22 ዓመት እንግሊዛዊ ነው። ሴት ጓደኛው ለዓመታት የቤት ውስጥ ጥቃት ስታደርስበት ኖራለች።  የስቃይ ታሪኩን ለቢቢሲ አጋርቷል።የፈላ ውኃ ደፋችብኝ። ፍቅረኛዬ የፈላ ውኃ ላዬ ላይ የደፋችብኝን ቀን በፍጹም አልዘነጋውም።መጀመርያ በሻይ ማፍያው ውኃ አፈላች። ውኃው በደንብ ሲንተከተክ የፈላውን ውኃ በማንቆርቆርያ ይዛ ታስፈራራኝ ጀመር። መኝታ ቤት ጥግ ወስዳ ውኃውን ላዬ ላይ ለቀቀችው።ከጆርዳና ጋር ለሦስት ዓመታት አብረን ኖረናል። በመሀላችን ፍቅር አልነበረም ባልልም በትንሽ በትልቁ ስንነታረክ ነው የኖርነው። የሚገርመው ሁሉም ችግር የሚጀምረው ከትንንሽ ነገሮች መሆኑ ነው። የጸጉሬ ስታይል ወይ ደግሞ የለበስኩት ቲሸርት ለከባድ ንትርክ ሊዳርገን ይችላል።• የዩክሬን ባለሥልጣናት በአሲድ ጥቃት ክስ ተመሠረተባቸው • ""ሌሎች ሴቶች ላይ የአሲድ ጥቃት ሳይ ይረብሸኛል፤ ህመሜን ያስታውሰኛል"" ካሚላት መህዲ • አሲድን እንደ መሳሪያየፈላ ውኃ ከደፋችብኝ በኋላ ሕመሙ የምቋቋመው አልሆነም። እያለቀስኩ ቀዝቃዛ ውኃ ውስጥ እንድነከር ለመንኳት። ፈቀደችልኝ።የተሰማኝ እፎይታ ከቃላት በላይ ነበር። የፈላ ውኃ እንደደፋችብኝ ለሰው ብናገር ቅጣቱ እንደሚበረታብኝ ነግራ አስፈራራችኝ። ዝም ጭጭ አልኩኝ።እስክንቀጠቀጥ ነው የምፈራት።ጤናማው የፍቅር ዘመናችንጆርዳናና እኔ ኮሌጅ እያለን ነው የተዋወቅነው። ስተዋወቃት ሁለታችንም ገና 16 ዓመታችን ነበር።እሷ ጎበዝ ተማሪ ነበረች። ሰቃይ ተማሪ የምትባል ናት። ዩኒቨርስቲም መግባት ችላ ነበር። እኔ ግን ደካማ ተማሪ ነበርኩ።


Image copyright
BBC Three/Century Films

ነገሮች እየከፉ የመጡት የኋላ ኋላ ነበር። አብረን መኖር ስንጀምር ቀስ በቀስ ከሁሉም ጓደኞቼ ጋር እንዳልገናኝ ታስፈራራኝ ጀመር። ፌስቡክ እንዳልጠቀምም አስጠነቀቀችኝ። መጀመርያ እሷን እንዳይከፋት እያልኩ እሺ ነበር የምላት። በኋላ ግን አእምሮዬን ተቆጣጠረችው።ዘዴዋ ቀስ በቀስ ሠርቶላት የሷ ባሪያ አደረገችኝ። ሙሉ በሙሉ ቁጥጥሯ ሥር አድርጋኝ የቤት ውስጥ ጥቃት ታደርስብኝ ጀመር።ታስርበኛለች፣ አስራ ትገርፈኛለች።በርካታ ቀናት ምግብ ትከለክለኝ ጀመር። ራሴ አብስዬ መብላት አልቻልኩም። ከበላሁ አስራ ስለምትገርፈኝ ጾሜን መዋልና ማደር ጀመርኩ። በከፍተኛ ደረጃ ኪሎዬ ቀነሰ።ባህሪዋን ተቋቁሜ ስጋፈጣት ደግሞ ጥፋቱን አዙራ እኔ ላይ መጠምጠም ጀመረች። ይበልጥ የራሷን ጥፋት በኔ እያላከከች ታሰቃየኝ ጀመር።ለምሳሌ 'ያን ጫማህን አልወደድኩትም' ወይም ደግሞ 'ቡኒውን ሸሚዝህን እንዳትለብሰው' ስትለኝ እሷን ደስ ይበላት እያልኩ የምትለኝን አደርጋለሁ። ትእዛዟ ግን ማቆምያ አልነበረውም። ዓላማዋ እኔን የሷ ባሪያ ማድረግ ነበር።• በሰው ክፋይ ሕይወት መዝራት - የኩላሊት ንቅለ ተከላልጆች ወለድንልጆች ስንወልድ ነገሮች ይለወጣሉ የሚል ተስፋ ነበረኝ፤ መሳሳቴን የተረዳሁት በኋላ ነው።እኔ ላይ የምታደርሰው ጥቃት እየጨመረ ሲመጣ ከኔ ይልቅ ለልጆቼ  መፍራት ጀመርኩ። ጥያት ብሄድ ልጆቻችን ላይ አደጋ ልታደርስ እንደምችል እርግጠኛ እየሆንኩ መጣሁ። ከዚህ በኋላ ሕይወቴ በጭንቀት የተሞላ ሆነ።እርግጥ ነው የኔና የጆርዳና የፍቅር ሕይወት ጭቅጭቅና መከራ ብቻ አልነበረም። ደስ የሚሉ ጊዜያቶችንም አሳልፈናል። በነዚህ ጊዜዎች ግንኙነታችን መልክ እንደምይዝ በማሰብ ላነጋግራት እሞክራለሁ። ወዲያው ግን ታስፈራራኛለች።እንዳልለያት ደግሞ ከፍርሃቱም በላይ ፍቅሯ አስቀረኝ።ስቃዩን እየለመድኩት መጣሁየሆነ ወቅት ድንገት ተነስታ 'ለሴቶች የስልክ መልዕክት ትልካለህ' ብላ ከሰሰችኝ። በፍጹም ያን እኔ አላደረኩም። ግን አስፈራርታ ይቅርታ እንድጠይቃት አደረገች። ያንን ማድረግ ነበር ደስታ የሚሰጣት። እኔን ማንበርከክ፣ መግረፍ፣ ማሸማቀቅ ነበር የደስታዋ ምንጭ። ሁልጊዜም ስትተኛ የቢራ ጠርሙስ ከጎኗ አድርጋ ነው። ከተነሳባት አናቴን በጠርሙስ ትበረቅሰዋለች።ስቃዩ ሲበዛብኝ መቻልና መላመድ ጀመርኩ። ይህ ይበልጥ አናደዳት።


Image copyright
BBC Three/Century Films

ጠርሙሱን ትታ በመዶሻ ጀርባዬን ትወግረው ጀመር። ከዚያ ደግሞ ቢላ ይዛ በስለቱ ታስፈራራኛለች። በርካታ ጊዜያት ከሞት አፋፍ ነው የተመለስኩት። በፈላ ውኃ ሦስተኛ ደረጃ ቃጠሎ አድርሳብኝ ታውቃለች።• ታዋቂ ኢትዮጵያዊያን አርቲስቶች ለመዋብ ምን ያህል ይከፍላሉ?ከዚህ ቀጥሎ ልትገድለኝ እንደምትችል እርግጠኛ እየሆንኩ መጣሁ። ለፖሊስ ለምን አላመለከትኩም?ይህ ሁሉ ሲሆን ለፖሊስ ሪፖርት አላደረኩም። አንድም ልጆቼ ላይ የከፋ አደጋ ታደርሳለች በሚል፣ አንድም ትበቀለኛለች በሚል...አደጋ አድርሳብኝ ሆስፒታል በወሰደችኝ ቁጥር አደጋውን ራሴ ላይ እንዳደረስኩ እንድናገር ታስፈራራኝ ነበር።ጎረቤቶቻችን የድረሱልኝ ጥሪዬን ሰምተው መጥተው ያውቃሉ። ኾኖም ፖሊስ ጋ እንዳይደውሉ እየዋሸሁ አሳስታቸው ነበር። በቡጢ ነርታኝ ፊቴ ሲበልዝ ሜካፕ ቀባብታ ታጠፋዋለች። 


Image copyright
BBC Three/Century Films

ከሷ ጋ በነበርኩበት ወቅት በፍርሃትና ታደርስብኝ በነበረ የምግብ ቅጣት የተነሳ በድምሩ 30 ኪሎ ቀነስኩ። ሆስፒታል ወሰደችኝ። ከዚህ በኋላ ምግብ ለ10 ቀናት እንኳ በተገቢው ሁኔታ ባልመገብ ልሞት እንደምችል ነገሩኝ። ጆርዳናን እንዴት ተገላገልኳት?በ2018 ነገሮች መቋጫ አገኙ። ወለል ላይ አስተኝታ እየደበደበችኝ ነበር። ፖሊስ ደረሰልኝ።ፖሊስ ቤታችን ውስጥ በመጣበት ጊዜ የመጣው ይምጣ ብዬ ያደረገችኝ ዘከዘኩ። ፊቴ በላልዞና አባብጦ ነበር።በዚያ ወቅት ፖሊስ ባይደርስልኝ ኖሮ የሕይወቴ ፍጻሜ ሊሆን ይችል ነበር።• ወላጆች ለልጆቻቸው የሚመኟቸው ኢትዮጵያዊ መምህር • ሴቶችን ከመንቀሳቀስ የሚያግደው መተግበሪያ ሊመረመር ነውፖሊሱ የሚያየወን ማመን ነው ያቃተው። ያን ሁሉ ታደርግ የነበረው በቅናት ተነሳስታ እንደሆነ ነው የገባኝ። እኔ ከቤተሰቤ ጋር ቅርብ ነበርኩ። ጓደኞቼም ጋር ጥሩ ጊዜ ነበረኝ። ከሁሉም ነገር ቀስ እያለች ነጠለችኝ። የሷ ብቻ አደረገችኝ።ለነገሩ በአንድ ወቅት አፍ አውጥታ ""ሕይወትህን ገሀነም ማድረግ ነው ፍላጎቴ"" ብላኝ ነበር።ምክር ለወንዶችብዙ ወንዶች የቤት ውስጥ ጥቃት ሲደርስባቸው ለመናገር አይደፍሩም። ያሳፍራቸዋል። እኔም እንደዚያ ነበርኩ።በየቀኑ 'አንተ ደደብ፣ አንተ ደንቆሮ፣ አንተ ፈሪ፣ አንተ ልክስክስ...' እያለች ተሰድበኝ ነበር። ጆርዳና ባደረሰችብኝ ነገር አንድም ጊዜ ተጸጽታ አታውቅም። በጣም ያናደዳት እኔ ያደረሰችብኝን ለፖሊስ መናገሬና እሷ በቁጥጥር ሥር መዋሏ ነው።ለፍርድ ቤት ጥፋተኛ እንደሆነች አምናለች። ያን ያደረገችው ግን ፍርድ እንዲቀልላት ብቻ ነው።• በደቡብ ወሎ ሙሽራና ሚዜውን የገደለው ቦምብየቤት ውስጥ ጥቃት የሚያደርሱ ሴቶች ያን ለምን እንደሚያደርጉ ሳስበው ሱስ መሰለኝ የሚሆንባቸው። ወንድ ጓደኛቸውን ሲያሰቃዩ ልዩ ደስታን ይጎናጸፋሉ። ነገሩ ልክ እንደ ሲጋራ፣ እንደ ኮኬይን ሱስ ነው...ትልቁ ጥፋት የቤት ውስጥ ጥቃት ከዛሬ ነገ ይቆማል ብሎ ማሰብ ነው። ያ ነው ትልቁ ስህተት። ጆርዳና በመጨረሻ በ7 ዓመት ጽኑ እስራት እንድትቀጣ ፍርድ ቤት ሲወስን በመጨረሻም እንባው ታበሰ።
",https://www.bbc.com/amharic/47288756
7,አይ ኤስን ተቀላቅላ የነበረችው እንግሊዛዊ ታዳጊ ዜግነቷን ልትነጠቅ ነው,20 ፌብሩወሪ 2019,"



Image copyright
PA

በ15 ዓመቷ እስላማዊ ቡድኑን በሶሪያ የተቀላቀለችው ሸሚማ ቤገም የእንግሊዝ ዜግነቷን ልታጣ እንደምትችል ተገለፀ።የእንግሊዝ የውጭ ጉዳይ ሚኒስትር ምንጮች እንዳስታወቁት የ19 ዓመቷ ወጣት የሌላ ሀገር ዜግነት ሊኖራት ስለሚችል የእንግሊዝ ዜግነቷን ልታጣ ትችላለች።የቤተሰቧ ጠበቃ የሆኑት ታስኒም አኩንጄ በውሳኔው ማዘናቸውን ገልፀው ""ያሉትን ህጋዊ መንገዶች ሁሉ እንጠቀማለን"" ብለዋል።ቤገም ለንደንን ለቅቃ የሄደችው በ2015 ሲሆን አሁን ግን መመለስ እንደምትፈልግ መዘገቡ ይታወሳል።•  አይኤስን የተቀላቀለችው ተማሪ ወደ እንግሊዝ መመለስ እፈልጋለሁ እያለች ነውባለፈው ሳምንት የአይ ኤስ እስላማዊ ቡድን ጠንካራ ግዛት ከነበረው ባጉዝ፣ መጥታ በሶሪያውያ የመጠለያ ጣቢያ ውስጥ የተገኘች ሲሆን በሳምንቱ መጨረሻ ላይም ወንድ ልጅ ተገላግላለች።በእንግሊዝ የዜግነት ሕግ መሰረት አንድ እንግሊዛዊ ዜግነት ያለው ግለሰብ ዜግነቱን ሊያጣባቸው ከሚችልባቸው ምክንያቶች መካከል የሀገር ውስጥ ጉዳይ መስሪያ ቤቱ ""ለሕብረተሰቡ መልካም ጥቅም ሲባል"" ብሎ ሲያምንና በሂደቱ ዜጋው ዜግነት አልባ የማይሆን ከሆነ ነው።የሀገር ውስጥ ጉዳይ መስሪያ ቤቱ ቃል አቀባይ እንደተናገሩት ""ከቅርብ ጊዜያት ወዲህ የሀገር ውስጥ ጉዳዮች መስሪያ ቤቱ በግልፅ እንዳስቀመጠው ለሀገሪቱ ዜጎችና እዚህ ለሚኖሩ ግለሰቦች ደህንነት ቅድሚያ ይሰጣል።""አክለውም በግለሰቦች ጉዳይ አስተያየት እንደማይሰጡ ገልፀው ""ያሉት መረጃዎች በሙሉ ከግምት ውስጥ ገብተውና አፅንኦት ተሰጥቶት የሚሰራ"" ነው ብለውታል የአንድን ግለሰብ ዜግነት ስረዛ።• ትራምፕ ከ'ነጩ ቤተ መንግሥት' ሊባረሩ ይችላሉ?• አልሲሲ እስከ 2034 ግብጽን ሊገዙ ይችላሉበሀገሪቱ የሽብርተኛ ህግ ላይ የሰሩ ግለሰቦች እንደሚሉት ከሆነ የቤገም እናት የባንግላዲሽ ዜግነት ካላት ልጅቷም በባንግላዲሽ ህግ መሰረት ዜግነት ይኖራታል። የቤገም ቤተሰቦች የባንግላዲሽ ዝርያ ያላቸው ሲሆን ቤገምን ቢቢሲ ስለ ጉዳዩ በጠየቃት ወቅት ግን አንድም ጊዜ ወደ ባንግላዲሽ ሄዳ እንደማታውቅና ፓስፖርትም እንደሌላት ገልፃለች።ከቤገም የተወለደው ልጅም በህጉ መሰረተ ዜግነቷ ከመፋቁ በፊት ስለተወለደ እንግሊዛዊ  ዜግነት ይኖረዋል።
",https://www.bbc.com/amharic/47302288
8,"ድምፃዊ ተፈራ ነጋሽ፡ ""ታንክ ቢመጣ ወደኋላ አልመለስም""",18 ፌብሩወሪ 2019,"



Image copyright
Tefera Negash facebook page

5 አልበሞች ለአድማጭ አድርሷል፤ ከእነ አረጋኸኝ ወራሽና ሌሎች ድምፃውያን ጋር የሠራቸው ስብስብ ሥራዎችም አሉት። ""ደህና ሁኝ ልበልሽ በእንባ እየታጠብኩኝ""፣ ""ምነው ቀዘቀዘ ፍቅራችን""፣ ከሥራዎቹ መካከል ጎልተው የሚጠቀሱት ናቸው። ሰሞኑን በታክሲ ሾፌርነት መታየቱ ተሰምቶ አነጋግረነዋል።ዘፈንን ትተህ መንፈሳዊ ዓለምን ከተቀላለልክ ስንት ዓመት ሆነህ?ተፈራ ነጋሽ፦ አሁን 13 ዓመት  ጨርሼ 14 ዓመት ሊሞላኝ አንድ ወር ይቀረኛል።ያኔ ይህንን ውሳኔ ስትወስን አድናቂዎችህ ምን ይሉ ነበር?ተፈራ ነጋሽ፡-የተለያየ ዓይነት አስተያየት ነበር። የሚደግፉ አሉ። እንደገና ደግሞ በዛው ብቀጥል የሚፈልጉና የራሳቸውን ሐሳብ የሚሰጡም አሉ። እንዲሁ ደግሞ የሚቃወሙም ነበሩ። ዞሮ ዞሮ ውሳኔው ግን የራስ ስለሆነና ሕይወት ስለሆነ፣ መንፈሳዊ ነገር አንተ ለራስህ የሚገለጥልህ ነገር ስለሆነ፣ አንተ የተሰማህን ወይንም ደግሞ የተገለጠልህን ነገር ነው የምትኖረው።  ወደ መንፈሳዊ ሕይወት ከገባህ በኋላ የቀድሞ ሥራዎችህን ስትሰማ የሚፈጠርብህ ስሜት ምንድን ነው?ተፈራ ነጋሽ፡- እውነቱን ለመናገር ከሆነ የውሳኔህ ሁኔታ ነው የሚወስነው። እኔ ስወስን ምንም ነገር ሳልጨብጥ አይደለም የወሰንኩት። የሆነ ነገር ገብቶኝ   በትክክል መንፈሴ ላይ የተረዳሁት ነገር ስለነበረ፣ ያ የተረዳሁት ነገር ደግሞ ከአእምሮ በላይ የሆነ ትልቅ ስለሆነ፣ ከምንም ነገር ጋር አላነፃፅረውም። እና በቀጥታ ወደዚህ ወደ መንፈሳዊው ዓለም ስመጣ በፊት የነበሩኝ ልምዶች እንዴት እንደሆነ ሳላውቅ ከኔ ተለይተው ነው ያገኘኋቸው። እና ሙዚቃውም ዘፈኑም አብሮ ወዴት አንደሄደም አላውቅም። ፍላጎቱ ጠፍቷል። አሁን የድሮ ሥራዎቼን በምሰማበት ጊዜ እውነቱን ለመናገር ከሆነ ምንም ስሜት አይሰጠኝም።የኔ እስከማይመስሉኝ ድረስ ነው ውስጤ የተለወጠው ልልህ ፈልጌ ነው።• ባህልን በኤሌክትሮኒክ ሙዚቃ የቀመመው ሮፍናን• ኦሮምኛ ዘፋኙ ለደስታ በተተኮሰ ጥይት ህይወቱን አጣ ያንን ድምፅ ስትሰማ፣ ሙዚቃውን ስትሰማ እንደሌላ ሰው ነው የምታስበው?ተፈራ ነጋሽ፡- እውነት ነው፤  ምክንያቱም ወደ መጽሐፍ ቅዱስ ከሄድን ምን ይላል፣ ""ማንም በክርስቶስ ቢሆን አዲስ ፍጥረት ነው"" ይላል። አዲስ ፍጥረት የሚለው ነገር እውነት ነው። ወደዚህ አዲስ ማንነት ስመጣ  ውስጤ ለውጥ ተካሄዷል። በዐይን የማይታይ ግን መለኮት የሚሠራው ውስጣዊ ለውጥ ተከስቷል። ያ ለውጥ ዘፈንን ብቻ አይደለም፤ ሌሎች ማንኛቸውንም ነገሮች በተለይ ኀጥያት ተኮር የሆኑ ነገሮች ወዴት እንደሄዱ አላወቅሁም። ራሴ ነፃ ሆኜ፣ ፍላጎቴ ተቀይሮ፣ ሌላ ሰው ሆኜ ነው ራሴን ያገኘሁት።ለምሳሌ አንድ ነገር ልንገርህ፤ ጫት እቅም፣ መጠጥም እጠጣ ነበር። ግን ይህንን ውሳኔ በወሰንኩ በማግሥቱ ዘጠኝ ሰዓት ላይ ነው ትዝ ያለኝ። ውስጤን ሳዳምጠው የለም። ልክ እንደዚህ ዘፈኑም አብሮ ሄዷል። ስለዚህ ይህ ውስጣዊ ለውጥ ነው፤ ይሄ የማንነት ለውጥ ነው።ሥራዎችህ  ከውሳኔህ በኋላ በተለያዩ መገናኛ ብዙኃን ተከፍተው ሲደመጡ ቅር ይልሃል?ተፈራ ነጋሽ፡- እንደዛ አላስብም፤ ተቃውሞም አላሰማም። ምክንያቱም ሥራዎቹ የብቻዬ አይደሉም። የሙዚቃ ባንዱ፣ ገጣሚያን፣ ዜማ ደራሲያን አሉ። ብቻዬን የሠራሁት ሥራ ስላልሆነ እነኛም ሰዎች መብት አላቸው።  ሌላው ቢሰሙም ላለፈው ነገር እኔ አልጠየቅም። የዛን ጊዜ ትክክል ነበርኩ፤ አሁን ደግሞ የበለጠ ትክክል ነኝ። በዛን ወቅት ጥፋት አጥፍቼ ቢሆን አሁን በምሕረት ወጥቼያለሁኝና ያንን ነገር እግዚአብሔር ረስቶልኛል። ወደ ኋላ ተመልሼ ይህ ለምን ሆነ? ለምን ዘፈንኩ? ብዬ አልፀፀትም። በሌላ መንገድ ካየነው ሥራዎቹ ሲሰሙ አንድም ሰዎች መነጋገሪያ ሊያደርጉትና ሰዎች ራሳቸውን ውሳኔ መምረጫ እንዲያደርጉት መንገድ ሊፈጥር ስለሚችል ለምን የኔ ሥራ ተከፈተ፣ በሚዲያ ላይ መደመጥ የለበትም የሚል አቋም የለኝም።  • ድምፅ ፈታዮቹ መረዋዎች  • አክሱምና ላሊበላ ለስራዎቹ መስፈርት የሆኑት ዲዛይነርሰሞኑን ከራይድ ጋር መሥራት መጀመርህን ሰማን፤ እንዴት ወደዚህ ሥራ ልትገባ ቻልክ?ተፈራ ነጋሽ፡- ከዛ በፊትም የተለያየ ሥራ እሠራ ነበር። ለመኖር መሥራት አለብኝ። አሁን ራይድ ሲመጣ  መኪናው እጄ ላይ ስላለ በቀጥታ ሰሌዳውን ወደ 3 ቁጥር አዙሬ፣ የንግድ ፍቃድ አውጥቼ፣ ከድርጅቱ ጋር ተስማምቼ መስራት ጀምሬያለሁ። ሥራው ጥሩ ነው። በጣም ተመችቶኛል። ይህንን ውሳኔ የወሰንኩበት ምክንያት ደግሞ ምንም አይነት ሥራ ስትሠራ በቀዳሚነት የአእምሮ እረፍት ታገኛለህ። ሌላው ደግሞ የሚያስፈልግህን ነገር ታሟላለህ። ሌላ ሰውንም የምትደግፍበት የምታግዝበት አቅም ታገኛለህ። ለመንግሥትም ግብር ትከፍላለህ። ስለዚህ ይህንን ሥራ ሳገኝ ምንም አላቅማማሁም፤ አላመቻመችኩም። ራይዶች እነርሱ ጋር ልትሠራ ስትሄድ ምን ዓይነት ስሜት ነበራቸው?ተፈራ ነጋሽ፡- የሚመዘግቡት ልጆች የሚያውቁኝ አይመስለኝም። ያን ጊዜ የነበረኝን የታዋቂነት መንፈስ ትቼዋለሁ። ነገር ግን የራይድ ሥራ አስኪያጅ ስታገኘኝ ደስ የሚል ነገር አይቼባታለሁ። ጥሩ አድርጋ አስተናግዳኛለች። እኔ ራሴን እንደ ማንኛውም ተራ ሰው ነው የምቆጥረው። የድሮው ስሜት የለኝም። ደንበኞችህስ? አንተ መሆንህን ሲያውቁ ምን ይላሉ?ተፈራ ነጋሽ፡- እስካሁን በጎ ምላሽ ነው ያለው። አንዳንድ ከልብ አድናቂዎች ደንገጥ የማለት ነገር ታይባቸዋለህ። ብዙ ሰዎች ውሳኔዬን ያከብራሉ ያደንቃሉም። ምክንያቱም የተሻለ እንደሆነ ያስታውቃል። እንዴት ያስታውቃል ካልከኝ ዝም ብለህ ሰውን ፊቱን ስታየው ሰላሙን ታይበታለህ። እኔ ደግሞ አሁን ያለኝ አቋም ከዕድሜዬ ጋር እንኳ አይገናኝም። 56 ዓመቴ ነው ግን የ40 ዓመት ጎልማሳ ነው የምመስለው። እንደውም አንዳንድ ሰዎች 'እሸት መሰልክ'፣ 'ገለፈፍክ'፣ 'ለመለምክ' የሚሉኝ አሉ። በውስጤ የሚታየው ሰላም ፊቴ ላይ ስለሚታይ፣ ከማንም ጋር የመግባባቱን ፀጋ ደግሞ እግዚአብሔር ስለሰጠኝ፣ ከብዙ ሰዎች ጋር እናወራለን። የሚፈልጉትን ይጠይቁኛል፤ እኔም እንደሚገባው ከዚህኛውም ከዛኛውም እያጣቀስኩ መልስ እሰጣቸዋለሁ።  በአንተ ታክሲ በመገልገላቸው የተለየ ደስታ የተሰማቸው ወይንም የተከፉ አሉ?ተፈራ ነጋሽ፡- ደስ እንዳላቸው የሚነግሩኝ አሉ። እንደውም ስልኬን ወስደው እንደዘመድ የምንጠያየቅም አሉ። ከጀመርኩ ሦስት ወር ከአስራ አምስት ቀን ቢሆነኝም በዚህ አጭር ጊዜ በርካታ ሰው አግኝቻለሁ። የተለያየ ዕውቀት፣ ልምድ ያላቸው ሰዎች አግኝቻለሁና በጣም ደስ ይላል። አዲሱ የሥራ መስክ ተመቸህ?ተፈራ ነጋሽ፡- ወድጄዋለሁ። ጭቅጭቅ የለውም። ድካም የለውም። ሥራው አንተ ያለህበት ድረስ ነው የሚመጣልህ። የምታገኛቸው ሰዎችም አሪፎች ናቸው። ወድጄዋለሁ።የተለያዩ ሥራዎችን መሞከርህን ነግረኸን ነበርና ምን ምን ሥራዎችን ነው የሞከርከው?ተፈራ ነጋሽ፡- የኮሚሽን ሥራዎችን ሞክሬያለሁ። ቤት ሠርቶ ለመሸጥም ሞክሬያለሁ። ኮሚሽን ስትል ድለላ ማለትህ ነው?ተፈራ ነጋሽ፡- አዎ። ግን አጭር ጊዜ ነው የሠራሁት። መሬት ስለነበረኝ ቤት ሠርቼ ነው የሸጥኩት፤ እሱ ሁለት ሦስት ነገር ወጣው። አሁን ሌላ ቤት ጀምሬ ቆሟል። ያው የሕንፃ መሣሪያ ውድነት አለ፤ በዚህ ሰዓት ላይ። እሱ ሥራ ውስጥ ለመግባት ሐሳብ አለኝ። ሌላው ደግሞ አገልግሎት ላይ ነኝ። በነገራችን ላይ ሙዚቃውን አልተውኩም። የመንፈሳዊ ሙዚቃ ላይ በዝማሬ አገለግላለሁ። አንዳንድ ሰዎች ወደ ታክሲ ሹፌርነት የገባው ተቸግሮ ነው የሚሉ አሉ። አንተ ኑሮህ ዝቅ ብሎ ነው ወደ እዚህ ሥራ የገባኸው?ተፈራ ነጋሽ፡- እኔ ይህኛውን አባባል አልደግፈውም። ይህንን ሥራ እኔ የምሠራው ምንም ነገር አጥቼ አይደለም። በቤተ እምነት ውስጥ አገልግሎት አገለግላለሁ፤ እርሱ ለኑሮ አያንስም። በዛ ላይ የሚከራይ ቤትም አለኝ። አሁን በጣም ድሃ የመሆን ጉዳይ ሳይሆን ወደ ዚህ ያመጣኝ  የጊዜ መኖር ጉዳይ ነው። እኔ የማገለግለው በሰንበት ወይንም በአዘቦት ቀናት ማታ ማታ ነው። ስለዚህ ቀን ቀን በከንቱ የሚያልፈውን ጊዜ ብጠቀምበት ጥሩ ነው። በተጨማሪም ሰው አገኝበታለሁ፤ ከዚህ ሁሉ ባሻገር ደግሞ ገንዘብ አገኝበታለሁ። የሚገኝበት ገንዘብ ቀላል አይደለም። በወር ውስጥ 30 ሺህ ሊያገኝ የሚችል ብዙ ሰው አለ ብዬ አላምንም። ከዚህ ሥራ በቀን ከሺህ ብር በላይ ታገኝበታለህ። እና ገቢው ራሱ በጣም ዝቅተኛ የሚባል አይደለም። እና ትልቁ ነገር ጤና ኖሮህ ሠርተህ የምታገኘው ነገር ነው። ይህንን ነገር እንድሠራ ያደረገኝ የዝቅታና የከፍታ ነገር አይደለም። እግዚአብሔር ይመስገን በከፍታ ውስጥ ነኝ፤ ከክርስቶስ ጋር። ወደ ዓለማዊ ሙዚቃ የምትመለስበት አጋጣሚ ይኖራል?ተፈራ ነጋሽ፡- ሐዋሪያው ጳውሎስን ታውቀዋለህ?... እነ ጴጥሮስን ታውቃቸዋለህ?... አልተመለሱም ።ለምን እንዳልተመለሱ ታውቃለህ? ...ያዩት ምድራዊ ነገር አይደለም። ሰማያዊ ነገር ነው ያዩት።...  ታንክ ቢመጣ ወደኋላ አልመለስም። ወደኋላ ከምመለስ ሞት ይሻለኛል። 
",https://www.bbc.com/amharic/47256789
9,የኦነግ ጦር ወደተዘጋጀለት ስፍራ መግባት ጀመረ የሚሉ እና ሌሎች አጫጭር ዜናዎች,19 ፌብሩወሪ 2019,"




ኢትዮጵያበምዕራብ ኦሮሚያ የሚገኙ የኦሮሞ ነጻነት ግንባር ታጣቂዎች ትጥቅ ፈትተው ወደ ጦር ካምፖች ከመግባታቸው በፊት በጊዜያዊነት ወደ ተዘጋጀላቸው ስፍራ እየገቡ እንደሆነ አባ ገዳ በየነ ሰንበቶ ለቢቢሲ ተናገሩ። መንግሥትን እና ኦነግን ለማስታረቅ በተቋቋመው የቴክኒክ ኮሚቴ ሰብሳቢ የሆኑት አባ ገዳ በየነ ሰንበቶ እንዳሉት ዛሬ አመሻሽ ጀምሮ ከመንዲ እና ከሌሎች ስፋራዎች የጦሩ አባላት በጊዜያዊነት ወደተዘጋጀላቸው ስፍራ መግባት ጀምረዋል። ''እስካሁን ወደዚህ የመጡትን የወታደሮች ብዛት አልቆጠርንም፤ ይሁን እንጂ በአጠቃላይ እስከ 10ሺህ ጦር እንጠብቃለን'' የሚሉት አባገዳ ሰንበቶ በቅርቡ ጦሩ ከጊዜያዊ መቆያው ወደተዘጋጀለት የጦር ካምፕ እንደሚገባ ጨምረው ተናግረዋል።***በቂሊንጦ ማረሚያ ቤት ላይ በደረሰው ቃጠሎ በተነሳው ረብሻ ምክንያት የሰብዓዊ መብት ጥሰት ፈፅመዋል በሚል የተጠረጠሩ የማረሚያ ቤት የፖሊስ አባላት ላይ ክስ መመስረቱን የአገር ውስጥ መገናኛ ብዙሃን ዘገቡ።ተከሳሾች በፌደራል ማረሚያ ቤቶች የቂሊንጦ፣ የዝዋይ እና የሸዋ ሮቢት ማረሚያ ቤት በተለያየ የሃላፊነት ደረጃ ሲሰሩ የነበሩ መሆናቸውም ተገልጿል።• የዛሬ 74 ዓመት የተሳመው 'ከንፈር' ከዚህ ዓለም በሞት ተለየግብጽሦስት የግብጽ ፖሊሶች በአጥፍቶ አጠፊ ቦምብ ሳቢያ ህይወታቸውን አጡ። ካይሮ ውስጥ ማንነቱ ያልታወቀ ግለሰብ ቦንብ ሊያፈነዳ ሲል ለማስቆም ሲሞክሩ ነበር ፖሊሶቹ የሞቱት።ኬንያየአንድ ወር ልጁን የህክምና ወጪ መሸፈን ባመቻሉ ልጁን ከህክምና መስጫ ደብቆ ለማስወጣት የሞከረው ኬንያዊ አባት ሳይታሰር ቀርቷል። ግለሰቡ ለቀጣይ ሦስት ወራት ምንም አይነት ወንጀል እንዳይፈጽም ከመባሉ ባለፈ የኬንያ ፍርድ ቤት ከባድ ቅጣት ሳይጥልበት ቀርቷል።ኡጋንዳየኡጋንዳው ፕሬዘዳንት ዩዌሪ ሙሴቪኒ የልጃቸውን ወታደራዊ ማዕረግ ወደ ሉተነንት ጀነራል ማሳደጋቸው እያነጋገረ ነው። ልጁ ባለፉት ስድስት ዓመታት ሦስት ጊዜ ማዕረጉ እንዲሻሻል ተደርጓል። የተሰጠው ማዕረግ ወታደራዊ ብቃቱን አይመጥንም የሚል ትችት እየተሰነዘረ ነው።ናይጄሪያየናይጄሪያ ፕሬዘዳንት ሙሀመዱ ቡሀሪ ሀገር አቀፉን ምርጫ ለማጫበርበር የሚሞክሩ አካላትን ፖሊስ መታገስ የለበትም ብለዋል። ንግግሩ ፖሊሶች ያሻቸውን እርምጃ እንዲወስዱ የሚያነሳሳ ነው ሲሉ የሀገሪቱ ተቀናቃኝ ፓርቲ አባላት ፕሬዘዳንቱን ኮንነዋል።• ሙሐመዱ ቡኻሪ፡ ""ኮሮጆ የምትገለብጡ ሞታችሁን አፋጠናችሁ""ህንድህንድ ፓኪስታን ላይ ወታደራዊ እርምጃ ከወሰደች ፖኪስታን በምላሹ ጥቃት እንደምታደርስ እየዛተች ነው። ባለፈው ሳምንት በህንድ ካሽሚር ግዛት ውስጥ ቦምብ ፈንድቶ 40 የህንድ የጸጥታ ሀይሎች መሞታቸው ይታወሳል። ህንድ ከጥቃቱ ጀርባ ያለችው ፓኪስታን ናት ብትልም ፓኪስታን ክሱን አጣጥላለች።ሶሪያየተባበሩት መንግሥታት በሶሪያ በአይኤስ ቁጥጥር ስር ያለ ግዛት ውሰጥ የሚገኙ ሰዎች እጣ ፈንታ እንዳሳሰበው ገለጸ። በግዛቷ ወደ 200 የሚጠጉ ቤተሰቦች የሚገኙ ሲሆን አብዛኞቹ ሴቶችና ህጻናት ናቸው።• ትራምፕ ከ'ነጩ ቤተ መንግሥት' ሊባረሩ ይችላሉ?ፌስቡክፌስቡክ መተግበሪያ በመጠቀም ተቀናቃኝ ድርጅቶቹን ይሰልላል የሚል ክስ ቀርቦበታል። ግዙፉ የቴክኖሎጂ ተቋም የመረጃ ነጻነትን እየተጋፋ ነው ተብሏል። ከዚህ ቀደም 'ስናፕ ቻት' የተባለውን ተቀናቃኝ ለመግዛት ሞክሮ እንደነበር ይታወሳል።
",https://www.bbc.com/amharic/news-47299672
10,በምዕራብ እና በማዕከላዊ ጎንደር ዞኖች የአስቸኳይ ጊዜ ወይስ የመሣሪያ እገዳ?,18 ፌብሩወሪ 2019,"



Image copyright
Eric Lafforgue/Art in All of Us

ከቅርብ ጊዜ ወዲህ በምዕራባዊና ማዕከላዊ ጎንደር በተደጋጋሚ እየተከሰተ ያለውን አለመረጋጋትና የህገ ወጥ የጦር መሳሪያ ዝውውርን ለመቆጣጠር እርምጃ መውሰድ መጀመሩ ተገለጸ።የሃገር መከላከያ ሠራዊትና የአማራ ክልል ፖሊስ ኮሚሽን እሁድ ዕለት እንዳስታወቁት ከጎንደር፣ መተማ፣ ሁመራ መስመርና በጎንደር ከተማ ውስጥ ግለሰቦች የጦር መሳሪያ ታጥቀው እንዳይንቀሳቀሱ ገደብ መጣሉንና ይህንን ትላልፈው በተገኙ ላይ እርምጃ እንደሚወሰድ ተገልጿል።በተጠቀሱት አካባቢዎች በተለያዩ ጊዜያት በሰው ህይወትና ንብረት ላይ ጉዳትን ያስከተሉ ግጭቶች መከሰታቸውና ግጭቱን ለመቆጣጠር ከክልሉ አቅም በላይ በመሆኑ እና የጸጥታው ችግር ከመሻሻል ይልቅ በየጊዜው እየተባባሰ በመምጣቱ ተጨማሪ ኃይል አስፈላጊ መሆኑ እንደታመነ በመግለጫው ተመልክቷል።በዚህም ምክንያት የአማራ ብሔራዊ ክልልዊ መንግሥት ለፌዴራል መንግሥት ባቀረበው ጥያቄ መሠረት ውሳኔውን ተግባራዊ ለማድረግና ሠላም ለማስከበር ከእሁድ የካቲት 10/2011 ዓ.ም ጀምሮ  በተጠቅሱት አካባቢዎች ላይ እንደተሰማራ ተነግሯል።• ደቡብ ጎንደር መካነ እየሱስ ውስጥ ምን ተፈጠረ?• የጦር መሳሪያዎቹ ምንጫቸው የት ነው?የአማራ ክልል ፖሊስ ኮሚሽን ኮሚሽነር ዘላለም ልጃለም ለቢቢሲ እንደተናገሩት ይህን እርምጃ መውሰድ ""መንግዶች እየተዘጉ ነው፣ ሰዎች እየተፈናቀሉ፣ ዝርፊያ እየተፈጸመ፣ ሰዎች እየተገደሉ እና ንብረት እየተዘረፈ በመሆኑና የመንግሥት አገልግሎት መስጠት ባለመቻሉ ሰላም የማስከበር ሥራ በፍጥነት ለማከናወን ነው"" ብለዋል።ኮሚሽነሩ ጨምረውም እርምጃው የአስቸኳይ ጊዜ አዋጅ አለመሆኑን አመልክተው፤ ክልከላው ለፀጥታ ሥራ ምቹ ሁኔታ ለመፍጠር ሲባል የተተደረገ እንጂ  የዜጎችን ሕገ መንግሥታዊ መብት በአዋጅ የመገደብ እርምጃ አይደለም ብለዋል።""ከመቼውም ጊዜ በላይ የፀጥታ ኃይሉ ከፍትኛ ስምሪት የሚያደርግበት በመሆኑ ለዚህ የሚመች ሁኔታ ለመፍጠር እንጂ ዜጎች ህጋዊ እስከሆኑ ድረስ ከተከለከሉት አካባቢዎች ውጪ ባሉት ቦታዎች መሳሪያ ይዘው መንቀሳቀስ ይችላሉ"" በማለት አብራርተዋል። የጦር መሳሪያ ይዞ መንቀሳቀስ በተከሰተባቸው አካባቢዎች መኪና አስቁሞ ዝርፊያ፣ ግድያ፣ ሰዎችን አፍኖ የመውሰድ ወንጀል የሚፈጽሙ ቡድኖች መኖራቸውን ኮሚሽነር ዘላለም ልጃለም ተናገግረዋል።   • እነ አቶ በረከት በማረሚያ ቤቱ ኢንተርኔት የለም አሉ• ኦሮምኛ ዘፋኙ ለደስታ በተተኮሰ ጥይት ህይወቱን አጣ ""ክልከላው የሚቆየው የአካባቢውን ሰላም አስከብረን መደበኛ የልማት እንቅስቃሴ እስኪጀመር ይሆናል። የክልልና የፌዴራል የጸጥታ አካላት ከሕብረተሰቡ ጋር በትብብር እየስሩ ነው ክልከላውም ይህን ስራ ለማሳለጥ ነዉ። ስለዚህ ስራችንን ስንጨርስ የሚነሳ ይሆናል"" ብለዋል።የጦር መሳሪያ ይዞ መንቀሳቀስ የተከለከለ በአካባቢዎቹ አስተማማኝ ሰላም እስኪሰፍን ድረስ መሆኑን በማመልከት ክልከላው የሚመለከታቸውን ቦታዎች በዝርዝር አስቀምጧል።በዚህም መሠረት ከጎንደር ወደ መተማ በሚያመራው መስመር ከመንገድ ግራና ቀኝ በአምስት ኪሎ ሜትር ርቀት ውስጥ በቡድንም ሆነ በግል ትጥቅ ይዞ መንቀሳቀስ የተከለከለ ሲሆን በሁመራ መስመርም በተመሳሳይ ክልከላ ተጥሏል።• ሕገወጥ የጦር መሳሪያ ዝውውር መበራከት ምንን ያመለክታል?• በደቡብ ወሎ ሙሽራና ሚዜውን የገደለው ቦምብበጎንደር ከተማ ውስጥም በመንግሥት ከተፈቀደላቸው ፀጥታ አካላት ውጪ ማንኛውም ሰው መሣሪያ ታጥቆ መንቀሳቀስ እንደማይችልም በመግለጫው ላይ ተመልክቷል።ክልከላውን በመተላለፍ በፀጥታ ማደፍረስ ተግባር ውስጥ ተሳትፎ ያደረገ ኃይል እርምጃ እንደሚወሰድበትና  'ሰላም ለማስከበር' በሚል ሰበብ ማንኛውም ግለሰብ ከፈቃድ ውጪ መሣሪያ ይዞ መንቀሳቀስ እንደማይቻል እገዳ ተጥሏል።ውሳኔውን ጥሰው በተገኙ ሰዎች ላይ የሚወሰድ እርምጃን በተመለከተም ኮሚሽነሩ ሲናገሩ ""ክልከላው ተግባራዊ ሆኗል። የክልል እና ፌደራል መንግሥታት የሚያዉቁት ክልከላ ነው። ክልከላውን በተላለፉ ሰዎች ላይ በህግ የመጠየቅና በያዙት መሳሪያ ላይም ውሳኔ የማስወሰን ሥራ ይሰራል"" ብለዋል።በተጠቀሱት አካባቢዎች የተጣለው የጦር መሳሪያ ይዞ የመንቀሳቀስ እገዳ ከእሁድ ጀምሮ ተፈጻሚ መሆኑን የክልሉ ፖሊስ ኮሚሽነር ዘላለም ልጃለም ገልጸው ክልከላውን ተላለፈው በሚገኙ አካላት ላይ የፀጥታ ኃይሎች ተመጣጣኝ እርምጃ እንዲወስዱ መታዘዛቸውን አመልክተዋል።በተጠቀሱት አካባቢዎች የሚኖረው ህዝብ ካለው የጦር መሳሪያን ይዞ ከመንቀሳቀስ ልምድ አንጻር ክልከላውን ለማስፈጸም አስቸጋሪ አይሆንም ወይ? ተብለው የተጠየቁት ኮሚሽነሩ ""ክልከላው በተጣለባቸው አካባቢዎች የሚኖሩ ሰዎች ውሳኔውን እንዲረዱት በተለያዩ አካላት ሥራ እየተሰራ ነው። ነገር ግን በሌሎች አካባቢዎች ሰላማዊ በሆነ መልኩ ህጋዊ መሳሪያ ይዞ መንቀሳቀስ ይቻላል። አላማውም ከትጥቅ ማስፈታት ጋር የሚያያዝ አይደለም"" ብለዋል።በቅርቡ በምዕራብና ማዕከላዊ የጎንደር አካባቢዎች በተከሰቱ የሰላም መደፍረስ  ችግሮች ምክንያት በሰው ህይወትና በንብረት ላይ ከደረሱ ጉዳቶች በተጨማሪ በአስር ሺህዎች የሚቆጠሩ ሰዎች ከቤት ንብረታቸው መፈናቀላቸውን ክልሉ መግለጹ ይታወሳል።• ድብቅ የህጻናት ጋብቻዎች • የሴት ልጅ ግርዛት ምንድነው? የት እና ለምን ይፈጸማል? ከዚህ አንጻርም ኮሚሽነሩ ባለፉት ሳምንታት በተከሰቱ ግጭቶች ጥፋት ያደረሱ ግለሰቦች ተፈልገው በህግ እንዲጠየቁ እንደሚደረግና በአጠቃላይ እስካሁን በዚህ የብጥብጥ ሂደት ውስጥ የተሳተፉ ግለሰቦችን በቁጥጥር የሚያውል የምርመራ ቡድን ተቋቁሞ አስፈላጊውን ተግባር እያከናወነ መሆኑንና ""አጠቃላይ የጥፋቱ መጠን፣ የጠፋዉ ንብረት፣ የተሳታፊዎች ዝርዝር፣ የተጎዱ ሰዎችን በተመለከተ በቀጣይ ይፋ ይደረጋል"" ብለዋል።ይህንን ውሳኔ ተግባራዊ ለማድረግም የሃገር መከላከያ ሠራዊት፣ የፌዴራል ፖሊስ፣ የክልሉ ፖሊስና የጸጥታ ሃይሎች እንደተሰማሩም ተገልጿል።
",https://www.bbc.com/amharic/news-47276072
