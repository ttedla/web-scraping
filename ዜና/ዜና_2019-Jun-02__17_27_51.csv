ደረጃ,ርዕስ,ቀን,ዜና,ድረ-ገጽ
1,ትራምፕ ወደ እንግሊዝ ምን ይዘው ይሄዳሉ?,1 ጁን 2019,"



Image copyright
Getty Images

የአሜሪካው ፕሬዝዳንት ዶናልድ ትራምፕ ወደ እንግሊዝ የሚያደርጉትን ይፋዊ የሥራ ጉብኝት በማስመልከት በብዙ ሚሊዮን የሚቆጠር ፓውንድ ወጪ እየተደረገና ከፍተኛ የሆኑ የደህንነት ሥራዎችም እየተከናወኑ ነው።  በንግሥት ኤልሳቤጥ ጋባዥነት ከሰኞ ጀምሮ ለሦስት ቀናት ለሚደረገው የፕሬዝዳንቱ ጉብኝት፤ እስከ 18 ሚሊዮን ፓውንድ (666 ሚሊዮን ብር) ድረስ ወጪ ይደረጋል ተብሎ ይጠበቃል።• ዶናልድ ትራምፕ ተከሰሱየኋይት ሃውስ የደህንነት ሰዎች ወደ እንግሊዝ መግባት ጀምረዋል። ትራምፕን ተከትለው ወደ እንግሊዝ የሚሄዱት የደህንነት ቁሶችና የመጓጓዥ አይነቶች የትኞቹ ናቸው? ትራምፕን አጅበው የሚመጡትስ እነማን ናቸው? 







ፕሬዝዳንቱ ወደ እንግሊዝ የሚሄዱት በልዩ ሁኔታ የተሠራውን 'ኤር ፎርስ ዋን' ተሳፍረው ነው። 'ኤር ፎርስ ዋን' በሰሜን ለንደን አቅጣጫ በሚገኘው ስታንስቴድ አየር ማረፊያ ያርፋል ተብሎ ይጠበቃል።'ኤር ፎርስ ዋን' ተብለው የሚጠሩት ሁለት በልዩ ሁኔታ የተሠሩ ቦይንግ 747-200B አውሮፕላኖች ናቸው። ትራምፕ በእንግሊዝ በሚኖራቸው ጉብኝት ወቅት ሁለቱንም አውሮፕላኖች ጥቅም ላይ ሊያውሉ እንደሚችሉ ይገመታል።• ከኢትዮጵያና ከሌሎች የአፍሪካ ሃገራት ስለተዘረፉ ቅርሶች ምን እናውቃለን? የአሜሪካ ዜና ወኪሎች ዘገባ እንደሚጠቁመው፤ ትራምፕ በእንግሊዝ ጉብኝታቸው ወቅት ያገቡ ልጆቻቸውን ከነመላው ቤተሰቦቻቸው ስለሚወስዱ ሁለተኛው 'ኤር ፎርስ ዋን' ያስፈልጋቸዋል።ጥንቅቅ ያለው የ 'ኤር ፎርስ ዋን' አሠራርና አጨራረስ በጦር አውሮፕላን ዝርዝር ውስጥ እንዲካተት ያደርገዋል።አውሮፕላኑ ከአየር ላይ ጥቃቶች ራሱን መከላከል ይችላል። የጠላት ራዳርን ማፈን ይችላል። የሚሳዔል ጥቃት ቢሰነዘርበት ፍንዳታ የማያስከትል ከፍተኛ ብርሃንና ሙቀት ያለው ጨረር በመልቀቅ የተቃጣውን የሚሳዔል ጥቃት አቅጣጫ ያስቀይራል።'ኤር ፎርስ ዋን' አየር ላይ ሳለ ነዳጅ መሙላት ይችላል። ይህም ላልተወሰኑ ሰዓታት በረራውን እንዲቀጥል ያሰችለዋል። አውሮፕላኑ ላይ የተገጠሙት ሞባይል የመገናኛ ቁሳቁሶች ፕሬዝደንቱ በየትኛውም የዓለም ክፍል ላይ ትዕዛዝ እንዲሰጡ ያስችላቸዋል። 


Image copyright
Getty Images

የ 'ኤር ፎርስ ዋን' ተሳፋሪዎች 4,000 ካሬ ጫማ በሚሰፋው አውሮፕላን ውስጥ ዘና ማለት ይችላሉ።አውሮፕላኑ ውስጥ ሦስት ወለሎች አሉ። እነዚህ ሦስት ወለሎች የፕሬዝዳንቱ ቅንጡ ማረፊያ፣ የህክምና አገልግሎት መስጫ፣ የስብሰባና የመመገቢያ ክፍል፣ ሁለት ኩሽና እንዲሁም የክብር እንግዶች፣ የመገናኛ ብዙሃን አባላት፣ የደህንነት ሰዎች እና የፕሬዝዳንቱ ረዳቶች መቀመጫ ስፍራዎችን ይዘዋል።በርካታ እቃ ጫኝ አውሮፕላኖችም ከጉብኝቱ ቀን በፊት የፕሬዝዳንቱን መኪኖች፣ ሄሊኮፕተሮች እና ሌሎች ቁሶችን ያደርሳሉ። 




Image Copyright @SecretService
@SecretService






Image Copyright @SecretService
@SecretService









እንደ ዋሽንግተን ፖስት ዘገባ ከሆነ ፕሬዝዳንቱ ሁሌም በሄዱበት የሚከተላቸው ''ፉትቦል'' ተብሎ የሚጠራ ቦርሳ አለ። ይህ ቦርሳ በውስጡ ኒውክለር ለመተኮስ የሚያስችል ማዘዣ እና የይለፍ ቃላትን እንደያዘ ይታመናል።  ፕሬዝዳንቱ የጦር ኃይሉ ጠቅላይ አዛዥ እንደመሆናቸው መጠን፤ የኒውክለር ጥቃት መፈጸም አስፈላጊ ሆኖ ቢገኝ በፍጥነት ትዕዛዙን ይሰጡ ዘንድ እንዲያመቻቸው ይህ ቦርሳ ሁሌም ከጎናቸው አይለይም። 







ፕሬዝዳንቱ የሚንቀሳቀሱበት መኪኖችን ጨምሮ የሚያጅቧቸው ተሽከርካሪዎች በሙሉ ከእርሳቸው ቀድመው እንግሊዝ ይደርሳሉ። ዶናልድ ትራምፕ የሚጓጓዙበት 'ዘ ቢስት' ተብለው የሚጠሩ ሁለት ተመሳሳይ ጥቁር ካዲላክ መኪኖች አሏቸው። ሁለቱም መኪኖች ተመሳሳይ የሆነ ዋሽንግተን ዲሲ 800-002 የሚል ታርጋ ቁጥር አላቸው። የመኪኖቹ አካል እና መስታወት ጥይት የማይበሳው ሲሆን፤ አስለቃሽ ጭስ መልቀቅ የሚያስችል ስርዓት እና በምሽት ማየት የሚያስችል ካሜራ እንደተገጠመላቸው ይታመናል። በመኪኖቹ ጎማ ላይ የተገጠመው ቸርኬ የመኪኖቹ ጎማ አየር ባይኖረው እንኳን እንዲሽከረከሩ ያስችላል። የነዳጅ ቋቶቹም የእሳት ጉዳት እንዳይደርስባቸው በእሳት መከላከያ ፎም ተሸፍነዋል። እያንዳንዳቸው 7 ሰዎችን የመጫን አቅም ያላቸው መኪኖቹ፤ በውስጣቸው የህክምና ዕቃ አቅርቦቶች ተሟልቶላቸዋል። ኤን ቢ ሲ እንደሚለው ከሆነ አንድ ፍሪጅ ሙሉ የፕሬዝዳንቱ የደም አይነት በመኪኖቹ ውስጥ ይቀመጣል። 


Image copyright
EPA

ዶናልድ ትራምፕ  በመኪና መንቀሳቀስ ሲጀምሩ በርካታ ተሽከርካሪዎች ያጅቧቸዋል። ከሚያጅቧቸው መካከል ሞተረኛ ፖሊሶች፣ የደህንነት አባላት መኪኖች፣ የታጠቁ የደህንነት አባላትን የያዙ መኪኖች፣ የህክምና አገልግሎት ሰጪ ቡድን አባላትና ጋዜጠኞች ይገኙበታል።











ትራምፕ ተሽከርካሪዎችን ብቻ ሳይሆን ሄሊኮፍተሮችንም ይዘው ወደ እንግሊዝ ያቀናሉ። ፕሬዝደንቱን የምትጨነው ሄሊኮፍተር 'መሪን ዋን' ትሰኛለች። በዚህ ስም የሚጠራው ሂሊኮፍተር አንድ ብቻ ሳይሆን ሁለት ናቸው። 'መሪን ዋን' ሄሊኮፍተሮችም ሚሳዔል መቃወሚያ እና የግንኙነት ስርዓቶች የተገጠሙላቸው ናቸው። 







ፕሬዝዳንቱን በሄሊኮፍተር ሲጓዙ 'መሪን ዋን' ጋር ተመሳሳይ ቅርጽ ያላቸው ሄሊኮፍተሮች ለደህንነት ሲባል አብረው እንዲበሩ ይደረጋል። በእነዚህ ተመሳሳይ አውሮፕላኖች ውስጥም ቢሆን የደህንነትና የህክምና ቡድን አባላት ይሳፈራሉ። 







ከትራምፕ ጋር ወደ እንግሊዝ የሚሄዱ ሰዎች 1000 ያህል ሊሆኑ እንደሚችል ተገምቷል። 


Image copyright
Getty Images

የፕሬዝዳንቱ ጉብኝት የሚጀመረው በበርኪንግሃም ቤተ-መንግሥት በሚደረገው የእንኳን ደህን መጡ የምሳ ግብዣ ይሆናል። ትራምፕ ከጠቅላይ ሚንስትር ቴሬዛ ሜይ ጋር በሴንት ጀምስ ቤተ-መንግሥት እና በ10 ዶውኒንግ ስትሪት ይወያያሉ። 











የለንደን ከተማ ፖሊስ ጉብኝቱን በማስመልከት ''በርካታ ኤጀንሲዎች እና ከፍተኛ ልምድ ያካበቱ አባላት የሚሳተፉበት ኦፕሬሽን ይሆናል'' በማለት አስተያየቱን ሰጥቷል። የከተማዋ ፖሊስ ጨምሮም በፕሬዝዳንቱ ጉብኝት ወቅት ለንደን በርካታ ግዙፍ የተቃውሞ ሰልፎችን ልታስተናግድ አንደምትችል ይጠበቃል ብሏል። ጸረ-ትራምፕ የሆኑ ቡድኖች የተቃውሞ ድምጻቸውን እንደሚያሰሙ ከወዲሁ አስታውቀዋል። 
",https://www.bbc.com/amharic/news-48472488
2,ኦሮምያ ክልል ውስጥ ወደ ቤልጄም ሊላክ የነበረ ቡና መዘረፉ ተሰማ,1 ጁን 2019,"




ወደ ቤልጄም ሊላክ፤ ወደ ጅቡቲ ወደብ እየተጓጓዘ የነበረ 40 ቶን ቡና መዘረፉ ተሰማ።በተሳቢ መኪና ተጭኖ በሁለት ኮንቴይነር ወደ ጅቡቲ እየተጓጓዘ የነበረው ቡና በኦሮሚያ ክልል፣ ምስራቅ ሸዋ ዞን፣ ሎሜ ወረዳ እንደተዘረፈ የዞኑ ፖሊስ ወንጀል ምርመራ ሂደት ባለቤት የሆኑት ኮማንደር ተስፋሁን ታደሰ ለቢቢሲ አረጋግጠዋል።የኩሩ ኢትዮጵያ ኮፊ ዴቬሎፕመንት ባልደረባ የሆኑት አቶ ቴዎድሮስ ተፈሪ በበኩላቸው፤ ሰኞ እለት ሁለት ተሳቢ መኪና ቡና ተጭኖ ወደ ጅቡቲ ይሄድ እንደነበረ አስታውሰው፤ ዝርፊያ የተፈፀመበት ተሳቢ ከቀኑ 10 ሰዓት ከአዲስ አበባ እንደተንቀሳቀሰ ተናግረዋል።አቶ ቴዎድሮስ ቡናው በሁለት ኮንቴይነር የተጫነ 690 ኬሻ (40 ቶን ገደማ) መሆኑን ተናግረው፤ ዘረፋው የተፈፀመው ከምሽቱ ሦስት ሰዓት አካባቢ መሆኑን፣ በሹፌሩም ላይ ድብደባ እንደደረሰበት ገልጸዋል። • ወደ ለንደን የሚሄደው አስደናቂው የትራምፕ ጓዝ • ኢትዮጵያውያንና ኤርትራውያን ስደተኞች ከሊቢያ ወደ ጣልያን ተወሰዱ  • በአተት ሳቢያ የአምስት ሰዎች ሕይወት አለፈኮማንደር ተስፋሁን ዝርፊያው የተፈጸመው ሰኞ ግንቦት 19 ቀን 2011 ዓ. ም. ምሽት መሆኑን አረጋግጠው፤ ቡናውን የጫነው መኪና  39 ሺህ 900 ኪሎ ግራም ቡና ጭኖ ነበር ብለዋል። ፓሊስ ባደረገው ክትትልም ከተዘረፈው ቡና ማግኘት የቻለው 5ሺህ 514 ኪሎ ግራም ቡና ብቻ መሆኑን ጠቅሰዋል።አቶ ቴዎድሮስ ሹፌሩ ""በመልክ የማውቀው የጅቡቲ ሹፌር ነው"" ያለውን ግለሰብ አዳማ ከመድረሱ በፊት ጭኖ እንደነበር መናገሩን ገልጸው፤ ማታ ሦስት ሰዓት ላይ መኪናውን ሲያቆም ዘራፊዎች እንደያዙት መስማታቸውን ይናገራሉ።ኮማንደሩ እንዳሉት፤ ዝርፊያውን የፈጸሙት ግለሰቦች የተጠቀሙበት ቪትስ መኪና እንዲሁም አንድ ተጠርጣሪ በቁጥጥር ሥር የዋለ ሲሆን፤ ቀሪዎቹን ተጠርጣሪዎች ለመያዝ ክትትል እያደረጉ ነው።ኮማንደር ተስፋሁን ጉዳዩ ምርመራ ላይ ስላለ ዝርዝር ማብራሪያ ለመስጠት እንደሚቸገሩ በመግለፅ፤ ቡናውን ጭኖ የነበረው ተሳቢ መኪና በኅብረተሰቡ ጥቆማና ትብብር ተገኝቷል ብለዋል። አክለውም የዝርፊያው ተባባሪ ናቸው የተባሉ ሰዎችን የማጣራት ሥራ እየተከናወነ ነው ብለዋል።
",https://www.bbc.com/amharic/48482723
3,የሰሜን ኮርያው ባለሥልጣን እውን ተገድለዋል?,1 ጁን 2019,"



Image copyright
EPA/Yonhap


አጭር የምስል መግለጫ

                    ኪም ኃይክ ኮል፤ በኪም ጆንግ ኡን እና ዶናልድ ትራምፕ ውይይት ወቅት
                

ሰሜን ኮርያ ከኒውክሌር ዘርፍ ተወካዮቿ አንዱን ገድላለች የሚል ዜና መናፈስ ቢጀምርም እውነተኛ ስለመሆኑ እርግጠኛ መሆን አልተቻለም። በተለያዩ መገናኛ ብዙሀን ዘገባ መሰረት፤ ሰሜን ኮርያ ከአሜሪካ ጋር ያደረገችው ውይይት ፍሬያማ ስላልሆነ፤ የውይይቱ አካል የነበሩ ከፍተኛ ባለሥልጣኖች እርምጃ እየተወሰደባቸው ነው። መሰል ዜናዎች ከወደሰሜን ኮርያ ሲሰሙ ለማጣራት ስለሚከብድ፤ በአገሪቱ ውስጥ ስለሚፈጸሙ ተግባሮች በድፍረት መናገር ይከብዳል። በተለይም የመንግሥት ባለሥልጣኖች 'ተገድለዋል' ብሎ መዘገብ አስቸጋሪ ነው።• ኪም ጆንግ ኡን የጦርነት ልመና ጥሪ በማድረግ ተወቀሱ ከዚህ ቀደም የሰሜን ኮርያ ሚድያዎች ሳይቀር 'ተገድለዋል' ያሏቸው የመንግሥት ባለሥልጣኖች፤ ዘገባው ወጥቶ ብዙም ሳይቆይ ከኪም ጆንግ ኡን ጋር ታይተዋል።ሰሜን ኮርያ በአሜሪካ ጉዳዮች ወክላው የነበረው ኪም ኃይክ ኮል መገደሉን ሱዑል ለሚገኝ ጋዜጣ የተናገረው አንድ ምንጭ ነው። ኪም ኃይክ ኮል፤ ኪም ጆንግ ኡን እና ዶናልድ ትራምፕ ባደረጉት ውይይት ከፍተኛ ሥልጣን ከነበራቸው አንዱ ነበር። ፒዮንግያንግ አውሮፕላን ማረፊያ ውስጥ መገደሉም ተዘግቧል።የዜናውም ምንጭ እንደሚለው፤ ኪም ኃይክ ኮል ከሌሎች አራት የውጪ ጉዳይ ባለሥልጣኖች ጋር ተገድሏል። ባለሥልጣኖቹ ለአሜሪካ በመሰለል ተከሰው ነበር። በተጨማሪም የአሜሪካና የሰሜን ኮርያ ውይይት በተካሄደበት ወቅት የአሜሪካን ፍላጎት በግልጽ የሚያሳይ ሪፖርት አላቀረቡም ተብሏል።• ሰሜን ኮርያ የአሜሪካውያንን አጽም መለሰችበሌላ በኩል የኪም ጆንግ ኡን 'ቀኝ እጅ' የሚባለው ኪም ኃይክ ኮል፤ በቻይና ድንበር አካባቢ የሚገኝ የመልሶ ስልጠና ማዕከል ውስጥ ገብቷል የሚሉም አሉ። በአሜሪካና ሰሜን ኮርያ ውይይት እጃቸው የነበረ ባለሥልጣኖች ከውይይቱ ወዲህ ከሕዝብ እይታ ተሰውረዋል። ምናልባትም በዚህ ማዕከል የመግባቱ ወሬ እውነት ሊሆንም ይችላል።ኪም ጆንግ ኡን ከአሜሪካው ፕሬዘዳንት ጋር ያደረጉት ውይይት አንዳችም ተስፋ አለማሳየቱ እጅግ ስላበሳጫቸው ተጠያቂ የሚያደርጉት ሰው ይፈልጋሉ። ኪም ጆንግ ኡን ከዚህ ቀደም ሰዎች ማስገደላቸውም ይታወቃል። ከዚህ ቀደም የኪም ጆንግ ኡን አጎት ጃንግ ሶንግ ቴክ አገር በመክዳት ተከሰው መገደላቸው ይታወሳል።'ሲንሙን' የተባለው የመንግሥት ጋዜጣ በዚህ ሳምንት ""ፀረ አብዮት ተግባር የፈጸሙ ሰዎች በአብዮቱ ይፈረድባቸዋል"" የሚል ረርእሰ አንቀፅ አስነብቧል። የማንም ስም ባይጠቀስም ምን መልዕክት ለማስተላለፍ እንደተፈለገ ግልጽ ነው።• ኪምና ፑቲን ተገናኙእንደጎርጎሮሳውያኑ አቆጣጠር 2013 ላይ ኃዮን ሶንግ ውል የተባለች ዘፋኝ መገደሏ በዚሁ ጋዜጣ ቢዘገብም፤ ለክረምት ኦሎምፒክስ ወደሱዑል ካቀናው የልዑካን ቡድን ጋር ታይታለች። አሁን ሰሜን ኮርያ ውስጥ ሀያል ከሚባሉ አንዷም ናት።2016 ላይ የቀድሞው የወታደር ኃላፊ ሪ ዮንግ ጊል በሙስና ተከሰው መገደላቸው ተዘግቦ ከጥቂት ወራት በኋላ ማዕረግ ተጨምሮላቸው በቴሌቭዥን ታይተዋል። እንደነዚህ አይነት አጋጣሚዎች ሰሜን ኮርያ ውስጥ አንድ ሰው ስለመገደሉ እርግጠኛ ሆኖ መናገር እንዳይቻል አድርጓል።የሱዑልና የአሜሪካ የደህንነት ሰዎች ኪም ኃይክ ኮል ተገድሏል ወይስ በሕይወት አለ የሚለውን ለማጣራት እየሞከሩ ነው። ሆኖም ከፒዮንግያንግ መግለጫ እስከሚሰጥ ድረስ አፍ ሞልቶ አለ ወይም ሞቷል ማለት ይከብዳል።
",https://www.bbc.com/amharic/48482772
4,በፍቅር ስም የሚያጭበረብሩ ሊለዩ ነው,1 ጁን 2019,"



Image copyright
Getty Images

ዘመን አመጣሽ የፍቅር ጓደኛ አፋላጊ መተግበሪያዎች ቁጥር እየጨመረ መጥቷል። ውሀ አጣጫቸውን በነዚህ መተግበሪያች ለማግኘት የሚሞክሩ እንዳሉ ሁሉ፤ መተግበሪያውን የሚበዘብዙም አልታጡም።አንዳንዶች እውነተኛ ማንነታቸውን ይደብቃሉ። በመተግበሪያው የሚያገኟቸውን ሰዎች ገንዘብ ለማጭበርበር የሚሞክሩ ጥቂት አይደሉም። እነዚህን አጭበርባሪዎች በ 'አርቴፊሻል ኢንተለጀንስ' የሚለይ አዲስ ቴክኖሎጂ መፈጠሩም ተሰምቷል።• ናይጂሪያዊው ኮሜዲያን ከአሻንጉሊት ጋር ትዳር ሊመሠርት ነውመተግበሪያውን የሚጠቀሙ ሰዎች ምስል፣ የግል መረጃና የሚልኳቸው መልዕክቶች ተሰብስበው ይጣራሉ። ስለአንድ ሰው ትክክለኛ ማንነት ለማጣራት ጾታ፣ ዘርና ቋንቋም ከግምት ይገባሉ። ጥናት እንደሚያሳየው፤ ቴክኖሎጂው አጭበርባሪዎችን በመለየት ረገድ 93 በመቶ ትክክል ነው።• ማይክሮሶፍት ጽሁፍን የሚያቀል አሠራር ፈጠረባለፈው ዓመት ብቻ እንግሊዛውያን 50 ሚሊየን ዩሮ ተጭበርብረዋል። ከእነዚህ መካከል 63 በመቶ የሚሆኑት ሴቶች እንደሆኑም ጥናት ያሳያል። የፍቅር ጓደኞች የሚያገናኙ መተግበሪያዎች ላይ ስለማንነታቸው ከሚዋሹ መካከል 60 በመቶው እድሜያቸው በአማካይ 50 የሞላ ወንዶች ናቸው።በመተግበሪያቹ ላይ ሀሰተኛ ማንነት የሚያሰፍሩ ሰዎች በርካታ ፎቶዎች በመለጠፍ ይታወቃሉ። 'አፍቃሪ ነኝ'፣ 'ተንከባካቢ ነኝ' ሲሉም ራሳቸውን ይገልጻሉ።አዲሱ የ'አርቴፊሻል ኢንተለጀንስ' ቴክኖሎጂ የተሠራው በእንግሊዝ፣ በአሜሪካና በአውስትራሊያ ባለሙያዎች ጥምረት ነው። • ሥራ ቀጣሪና አባራሪ እየሆነ የመጣው ሮቦትከመተግበሪያ ተጠቃሚዎች መካከል የትኞቹ እውነተኛ፣ የትኞቹ ሀሰተኛ እንደሆኑ በመለየት ሌሎች ተጠቃሚዎች እንዲጠነቀቁ ለማድረግ ታስቧል። አዲሱ ቴክኖሎጂ ተመሳሳይ አገልግሎት ከሚሰጡ ቴክኖሎጂዎች ጋር ሲነጻጸር ጠንካራ እንደሆነም ባለሙያዎች ተናግረዋል።
",https://www.bbc.com/amharic/48482776
5,ኩምሳ ዲሪባ (መሮ)፡ የኦነግ ጦር መሪ በትግላችን እንቀጥላለን አለ,30 ሜይ 2019,"



Image copyright
Getty Images


አጭር የምስል መግለጫ

                    የምዕራብ ኦሮሚያ የኦነግ ጦር መሪ መሮ (ግራ) እና የኦነግ ሊቀመንበር ዳውድ ኢብሳ (ቀኝ)።
                

በምዕራብ ኦሮሚያ የኦሮሞ ነጻነት ግንባር (ኦነግ) የጦር መሪ የሆነው ኩምሳ ዲሪባ ወይም መሮ፤ በምዕራቡ ክፍል የሚገኘው የኦነግ ጦር የትጥቅ ትግል ማድረጉን እንደሚቀጥል ለቢቢሲ ተናገረ። መንግሥትን እና የኦሮሞ ነጻነት ግንባርን ለማስታረቅ ተዋቅሮ የነበረው ኮሚቴ ትናንት የሥራ አፈጻጸም ሪፖርቱን ባቀረበበት መድረክ ላይ የኦነግ ሊቀ መንበር አቶ ዳውድ ኢብሳ ከአሁን በኋላ ኦነግ ታጥቆ የሚንቀሳቀስ የጦር ኃይል አይኖረውም ማለታቸውን ተከትሎ ነው የጦሩ መሪ ይህን የተናገረው። • በምዕራብ ኦሮሚያ ስድስት ሰዎች መገደላቸው ተሰማበምዕራብ ኦሮሚያ የጦር መሪ የሆነው ኩምሳ ዲሪባ ወይም መሮ፤ ''የተለወጠ ነገር የለም'' በማለት ከኦነግ ሊቀ መንበር በተለየ መልኩ የኦነግ ጦር የትጥቅ ትግል ማድረጉን እንደሚቀጥል ለቢቢሲ ተናግሯል።መሮ መከላከያው፣ ፖሊስ እና የደህንነት አካሉ ሙሉ በሙሉ የፓርቲ ወገንተኝነቱን አቁሞ የሕዝብ ወገንተኝነቱን እስካላረጋገጠ ድረስ የመንግሥትን ጥሪ አንቀበልም ብሏል።''እኛ ለፓርቲ ወግኖ ሕዝብን የሚጎዳ የመከላከያ አካል መሆን አንሻም'' ሲል ከዚህ በፊት ከመንግሥት ጋር በተደረሰው ስምምነት የግንባሩ ታጣቂዎች ከመንግሥት የጸጥታና የመከላከያ ኃይል ጋር ለማካተት የቀረበውን ሃሳብ መሮ ውድቅ አድርጎታል። • በጦላይ የኦነግ ሠራዊት አባላት ላይ የተከሰተው ምንድን ነው ?ጨምሮም ''ለጊዜያዊ ጥቅም ተብሎ በንግግር ተሸፋፍኖ የሚያልፍ ነገር አያዛልቅም። ነገ እሳት መነሳቱ አይቀርም። ዘላቂ መፍትሄ በሚሰጡ ምክክሮች ላይ ለመወያየት ግን ዝግጁ ነን'' በማለት ለድርድር ዝግጁ መሆኑን ጠቁሟል። መንግሥትን እና ኦነግን ለማስታረቅ ተዋቅሮ የነበረው ኮሚቴም ሪፖርቱን ባቀረበበት ወቅት መሣሪያ አንገበው ጫካ ገብተው የነበሩ የኦነግ ወታደሮች በሰላማዊ መንገድ ትግላቸውን እንዲቀጥሉ ወይም ወደሚዘጋጅላቸው ስፍራ ለስልጠና እንዲገቡ ጥረት ሲያደርግ እንደቆየ አስታውሷል።  ኮሚቴው የኦሮሚያ ክልል ምክትል ፕሬዝደንት አቶ ሽመልስ አብዲሳ እና የኦነግ ሊቀ መንበር አቶ ዳውድ ኢብሳ በተገኙበት ነው ሪፖርቱን ያቀረበው።• «ኦነግ ሀገር ለመገንጠል ነው የምሠራው ብሎ አያውቅም» ሽጉጥ ገለታ (ዶ/ር)ሪፖርቱ በቀረበበት ወቅት የኦነግ ሊቀ መንበር አቶ ዳውድ፤ ኦነግ ከአሁን በኋላ ጦር አንግቦ የሚንቀሳቀስ ሠራዊት አይኖረውም፤ መንግሥት ሕግ ለማስከበር የሚወስደውን እርምጃም እንደግፋለን ብለዋል። የኮሚቴው ሪፖርት ቁልፍ ነጥቦች የአስታራቂ ኮሚቴውን ሪፖርት ያቀረቡት አቶ በቀለ ገርባ ሲሆኑ፤ ባቀረቡት ሪፖርት ውስጥ የሚከተሉትን ዋና ዋና ነጥቦች አንስተዋል። ኦነግ ከአሁን በኋላ ታጥቆ የሚንቀሳቀስ ጦር ስለማይኖረው ኮሚቴው የተቋቋመበትን ዓላማ ማሳካቱን ጠቅሰው፤ ኮሚቴው በኦነግ እና በመንግሥት መካከል በተፈጠረው አለመግባባት ምክንያት ታስረው የነበሩ ሰዎች ከእስር እንዲለቀቁ ጠይቋል።• ከተገደሉት አንዱ የማዕድን ኩባንያው ባለቤት ነበርበተጨማሪውም ኮሚቴው ኦነግ በሰላማዊ መንገድ ፖለቲካዊ ትግሉን ለመቀጠል በሚያደርገው እንቅስቃሴ የመንግሥት ድጋፍ እንዳይለይ እና የሰላም ጥሪውን ተቀብለው ወደተዘጋጀላቸው ስፍራ የገቡ የኦነግ ጦር አባላት ቃል የተገባላቸው ሁሉ ተፈጻሚነት እንዲኖረው ኮሚቴው ጠይቋል።
",https://www.bbc.com/amharic/news-48456159
6,"""እስከ ሰኔ መጨረሻ ሁሉም ተፈናቃዮች ወደ ቀያቸው ይመለሳሉ"" የሰላም ሚንስቴር",1 ጁን 2019,"




የሰላም ሚንስቴር ሚንስትር ወ/ሮ ሙፈሪያት ካሚል ዛሬ በሰጡት መግለጫ እስከ ሰኔ መጨረሻ ድረስ ተፈናቃዮችን ወደትውልድ ቀያቸው የመመለስ እቅድ እንዳላቸው አሳውቀዋል። ሚንስትሯ እንዳሉት፤ ከቀያቸው የተፈናቀሉ ሰዎችን ወደቀደመ ሕይወታቸው መመለሱ በሦስት ደረጃ የሚከናወን ሲሆን፤ ወደቀያቸው መመለስ የማይፈልጉ ግለሰቦችን ግን አያስገድዱም።• ""የመከላከያ ሚኒስቴርን በተሻለ መልኩ መምራት ይቻላል"" ኢንጂነር አይሻ መሀመድ ""የተፈናቀሉ ሰዎች ወደቀያቸው መመለስ ያለባቸው በፈቃዳቸው ነው። ክብራቸው ተጠብቆና ዘላቂነት ባለው ሁኔታ የሚከናወንም ነው"" ያሉት ሚንስትሯ የመመለስ ሂደቱ በዘፈቀደ የሚደረግ እንዳልሆነም ተናግረዋል።ኢትዮጵያ ውስጥ ካሉት 2.3 ሚሊዮን ተፈናቃዮች መካከል 1.2 ሚሊዮን የሚሆኑት የተፈናቀሉት ከግንቦት 2011 ዓ. ም. በፊት ሲሆን፤ የተቀሩት 1.1 ሚሊዮን ሰዎች የተፈናቀሉት ከግንቦት ወዲህ ነው። ከ2.3 ሚሊዮኑ ተፈናቃዮች 1.7 የሚሆኑት የተፈናቀሉት በግጭት፣ ባለመረጋጋትና በደረሰባቸው ጥቃት ሳቢያ ነው። 400 ሺህ የሚሆኑት ከተፈጥሯዊ አደጋ ጋር በተያያዘና በምግብ እጥረት ከትውልድ ቀያቸው መፈናቀላቸውን ወ/ሮ ሙፈሪያት ተናግረዋል።• አምስት ነጥቦች ስለጌዲዮ ተፈናቃዮችከተፈናቀሉት ሰዎች 1. 5 ሚሊዮን የሚሆኑት ይኖሩበት በነበረው ክልል የተፈናቀሉ ሲሆን፤ የተቀሩት ተፈናቅለው ወደሌላ ክልል የሄዱ ናቸው።ሚንስትሯ ተፈናቃዮች ወደቀያቸው ከመመለሳቸው በፊት ውይይት እንደሚደረግ ገልጸው፤ ""ምን እንደሚፈልጉ፣ የት መኖር እንደሚፈልጉ እንጠይቃቸዋለን"" ብለዋል።መፈናቀልን ለግል ጥቅማቸው ለማዋል የሚሞክሩ እንዳሉ ገልጸው፤ ተፈናቀዮች ላይ የአካል ጥቃት የሚያደርሱ መኖራቸውንም አክለዋል። ተፈናቃዮች ወደ ትውልድ ቀያቸው እንዲመለሱ የማይፈልጉ አካሎች ተፈናቃዮቹ ለመመለስ መኪና ሲሳፈሩ ጥቃት እንደሚያደርሱባቸው ተናግረው፤ ""እነዚህ ግን ብዙ አይደሉም"" ብለዋል።ሚንስትሯ ""የግጭት ነጋዴዎች"" ያሏቸው ላይ እርምጃ መውሰድ እንደሚቀጥሉ ተናግረዋል።• የብሔር ግጭት የሚንጣት ሀገርበአንዳንድ አካባቢዎች መሣሪያ ታጥቀው፣ ተደራጅተው የሚንቀሳቀሱ እንዳሉና እርምጃ እየተወሰደባቸው መሆኑን የሰላም ሚንስትሯ ተናግረዋል። ""ሁለት መንግሥት የለም፤ ሁለተኛ መንግሥት መሆን የሚችልም የለም"" ብለዋል።በየወረዳው ያሉ አስተዳዳሪዎች ""የኛ ናቸው"" የሚሏቸውን ሰዎች መደበቅ እንዲያቆሙ የሰላም ሚንስትሯ አሳስበዋል። እስካሁን ሰዎችን በማፈናቀል ምክንያት ከተጠረጠሩ 75 በመቶ የሚሆኑት በቁጥጥር ሥር መዋላቸውን ተናግረዋል።• ኢትዮጵያውያንና ኤርትራውያን ስደተኞች ከሊቢያ ወደ ጣልያን ተወሰዱ  ወ/ሮ ሙፈሪያት በዛሬው መግለጫቸው ከተፈናቃዮች ጉዳይ ውጪ ስለመሥሪያ ቤታቸው እንቅስቃሴም የተናገሩ ሲሆን፤ ወደ 100 ሺህ ሰልጣኞች ሰላም ለማስፈን ስልጠና እየወሰዱ መሆኑን ጠቁመዋል።""በፖሊስና በደህንነት ተቋሞች በሙያ የተካኑ ሰዎችን ለመምጣት እየሠራን ነው"" ያሉት ሚንስትሯ፤ በአገሪቱ ሰላም ለማስፈን ለቀጣይ አስር ዓመታት የሚሆን ፍኖተ ካርታ መዘጋጀቱን ተናግረዋል።አክለውም በየአካባቢው ሰላም ለማስፈን በጎ ፍቃደኞች እየተሰማሩ እንደሆነና እንደሚቀጥልም ገልጸዋል።
",https://www.bbc.com/amharic/48482778
7,በቨርጂኒያው ጥቃት የተገደሉ 12 ሰዎች ማንነት ይፋ ተደረገ,2 ጁን 2019,"



Image copyright
Reuters

በአሜሪካዋ ቨርጂኒያ ግዛት በአንድ የመንግሥት መሥሪያ ቤት ውስጥ በተከፈተ የተኩስ እሩምታ የተገደሉ የ12 ሰዎች ስም ዝርዝር የከተማዋ ባለስልጣናት ይፋ አደረጉ። የከተማዋ አስተዳዳሪ የሆኑት ዴቭ ሃንሰን እንዳሉት 11ዱ የአንድ የመንግሥት መሥሪያ ቤት ሰራተኞች ሲሆኑ አንዱ ደግሞ ኮንትራክተር ነው። የአካባቢው ባለስልጣናት አንድ የፖሊስ ባልደረባ መጎዳቱንም ተናግረዋል። ጥቃት አድራሹ ከፖሊስ ጋር የተኩስ ልውውጥ አድርጎ ከመገደሉ በፊት ያገኘው ሰው ላይ በሙሉ ትኩስ ሲከፍት ነበር። ፖሊስ እንዳለው፤ ተጠርጣሪው በከተማዋ የባህር ዳርቻ ለረዥም ጊዜ ያገለገለና በሠራ ያለ የነበረ የመንግሥት ተቀጣሪ ሲሆን፤ የጥቃቱ ሰለባ የሆኑትም የእራሱ ባልደረቦቹ መሆናቸው ታውቋል።ፖሊስ ጥቃት አድራሹን ''ደስታ የራቀው'' ሲል የገለጸው ሲሆን  ዲዋይን ክራዶክ በሚል መጠሪያ ሥም እንደሚታወቅ ጨምሮ አስታውቋል። • ወደ ለንደን የሚሄደው አስደናቂው የትራምፕ ጓዝ • አውታር - አዲስ የሙዚቃ መሸጫ አማራጭ• ኢትዮጵያውያንና ኤርትራውያን ስደተኞች ከሊቢያ ወደ ጣልያን ተወሰዱ  



የጥቃቱ ሰለባዎች እነማን ናቸው?ጥቃቱ የተፈፀመው የቨርጂኒያ የባህር ዳርቻ ከተማ አስተዳደር ሕንፃዎች በሚገኙበት ስፍራ ሲሆን፤ ጥቃት መድረሱ አንደተሰማ ፖሊስ በአካባቢው ደርሶ ወደስፍራው የሚገቡና የሚወጡትን በማገድ ሠራተኞቹን ከህንፃው አስወጥቷል።እንደ የፖሊስ ኃላፊው ጀምስ ሴሬቫ ከሆነ፤ ከሟቾቹ መካከል አንዱ ከመኪናው ውጪ የተገደለ ሲሆን፤ ቀሪዎቹ ግን በህንፃው ውስጥ ሳሉ ተገድለዋል። አራት የፖሊስ ባልደረቦች ወደ ህንፃው በመግባት ጥቃት አድራሹን በማግኘት ወዲያው የተኩስ ልውውጥ ተደርጎ መገደሉንም ገልፀዋል።ፖሊስ በጥቃቱ የተገደሉ 11 የከተማ አስተዳደር ሰራተኞች ስምን ዝርዝር አሳውቋል። ከሟቾቹ መካከል ሮበርት ዊሊያም እና ክርስቶፈር ራፕ ይገኙበታል። ሮበርት የተሰኘው ግለሰብ በከተማ አስተዳደር ውስጥ ለ41 ዓመታት ያገለገለ ሲሆን ክርስቶፈር ደግሞ ሥራ ከጀመራ ገና 11 ወራትን ብቻ እንዳስቆጠረ የከተማዋ ኃላፊዎች ተናግረዋል። ፖሊስን ጨምሮ አራት ሰዎች መጎዳታቸው የታወቀ ሲሆን የጉዳታቸው መጠን ግን አልተገለፀም።ጥቃት አድራሹ ማነው?የ40 ዓመት ጎልማሳው ጥቃት አድራሽ፤ በከተማ አስተዳደር ውስጥ ማሃንዲስ ሆኖ የተቀጠረ ሲሆን ለ15 ዓመታት አገልግሏል። እንደ ኤፒ ዘገባ ከሆነ፤ ግለሰቡ በአሜሪካ ጦር ኃይል ውስጥ ያገለግል የነበረ ሲሆን ጉረቤቶቹም ''ፈገግ የማይል'' ሲሉ ይገልጹታል። አንዳንድ የአሜሪካ መገናኛ ብዙሃን ጥቃት አድራሹ በቅርቡ ከስራው ተባሯል ወይም ሊባረር ነበር ሲሉ ዘግበዋል። የከተማ አስተዳደር ኃላፊዎች ግን ጥቃት አድራሹ በወቅቱ በሥራ ገበታው ላይ እንደነበር እና ወደ ህንጻው ውስጥ መግባት የሚያስችል መታወቂያ ነበረው ብለዋል። ጥቃት አድራሹ ጥቃቱን ለመሰንዘር ምን እንዳነሳሰው ፖሊስ አልገለጸም። ይህ ይሁን እንጂ ጥቃት አድራሹ በቅርቡ በርካታ መሳሪያዎችን በሕጋዊ መንገድ ስለመግዛቱ ሪፖርቶች እየወጡ ነው። 
",https://www.bbc.com/amharic/news-48482722
8,አውታር - አዲስ የሙዚቃ መሸጫ አማራጭ,31 ሜይ 2019,"



Image copyright
Awetar MultiMedia

የኢትዮጵያን የሙዚቃ ኢንዱስትሪ ከሚፈታተኑ በርካታ ነገሮች መካከል አንዱ ቴክኖሎጂ ነው። በመጀመሪያ በሸክላ ይደመጥ የነበረው ሙዚቃ ወደካሴት ከዚያም ወደሲዲ ፈቅ እያለም በሶፍት ኮፒ መሸጥ ጀመረ።ሁላችንም የስልካችን ምርኮኛ፤ የስልካችን እስረኛ እየሆንን መምጣታችን ለኢትዮጵያ ሙዚቀኞች የሲዲ ገበያ ቸር ወሬ አልነበረም።ለበርካታ ጊዜያት ጎምቱ ድምጻውያንም ሆኑ አዳዲስ ሙዚቀኞች ሥራዎችን ጨርሰው ለገበያ ለማውጣት እግር ተወርች ከሚያስራቸው ጉዳይ አንዱ የላባቸውን ዋጋ በአግባቡ የሚያገኙበት መሸጫ አለመኖሩ ነበር።• ድምፅ ፈታዮቹ መረዋዎች  ሙዚቃ አቀናባሪው ኤሊያስ መልካ ""እኔ ጋር እንኳ የበርካታ ድምፃውያን ሥራ አልቆ ቁጭ ብሏል"" በማለት እማኝነቱን ይሰጣል።ለኤሊያስ የሲዲ ቴክኖሎጂ እየቀረ መምጣቱም ሌላው የሙዚቃ ገበያውን አደጋ ላይ የጣለ ጉዳይ ነው።ሲዲ የሚወስዱ ቴፕ ሪከርደሮች እየቀሩ፣ ጂፓስ በየቤታችን እየገባ፣ መኪኖች ሳይቀር ፍላሽ ብቻ እንዲያጫውቱ እየሆኑ መምጣታቸውን ያስተዋለው ኤልያስ ከዘመኑ ቴክኖሎጂ ጋር የሚሄድ መፍትሔ ከመሞከር አልቦዘነም።የኢትዮጵያ ሙዚቀኞች ማኅበር ፕሬዝዳንት ዳዊት ይፍሩም የኤልያስን ስጋት ይጋራሉ። ""በኛ አገር ሙዚቀኞች ሥራቸውን ይሠሩና መርካቶ ላሉ አሳታሚዎች በመስጠት ይሸጣሉ"" በማለት የሙዚቃ ገበያውን አሠራር ያስረዳሉ።• ""በ 'ፍቅር እስከ መቃብር' ላይ ህይወት የዘራው አባቴ ነው""አሳታሚው ካሳተመ በኋላ ደግሞ በመላው አገሪቱ በማሰራጨት ሽያጭ ይካሄድ ነበር፤ በማለት የድሮውን የሙዚቃ የገበያ ሥርዓት ያብራራሉ። በዚህ መካከል ድምፃውያን አንዴ በተነጋገሩበት ዋጋ ይሸጣሉ፤ ከዚያ በኋላ ምን ያህል ያወጣል? ምን ያህል ያተርፋል? የሚለው ላይ እጃቸውን አያስገቡም በማለትም ያክላሉ።ዓመት ዓመትን ሲወልድ አሠራሩ እየተቀየረ መጥትቷል። ካሴት የሚያሳትም የለም። ሲዲ የሚያሳትመውም ቁጥሩ ቀንሷል። ላሳትም ብሎ ደፍሮ ሥራውን ለገበያ የሚያቀርብ ባለሙያም ፈተናው ብዙ ነው። በቀላሉ ኮፒ ተደርገው የሚሸጡበት በመሆኑ ከአጠቃላይ ከሽያጩ እጠቀማለሁ ማለት አይችልም ይላሉ። • ባህልን በኤሌክትሮኒክ ሙዚቃ የቀመመው ሮፍናን""ለዚህም ነው በዚህ ዘመን አሳታሚ የሌለው"" ይላሉ አቶ ዳዊት።አሁን ያለው ድምፃዊ ተበድሮም ይሁን ተለቅቶ አንድ ነጠላ ዜማ ካወጣ በኋላ ድምፃዊው ስራው ከተወደደለት ሰርግ ወይንም ግብዣዎች ላይ ሲቀናም ከሀገር ውጪ እየተጋበዘ ይሰራል በማለት ያለውን ውጣ ውረድ ይገልጣሉ።ይህም ከሲዲ ሽያጭ አተርፋለሁ የሚል ድምፃዊ እንዳይኖር አድርጓል።   


Image copyright
Jack Vartoogian/Getty Images

ታዲያ ምን ተሻለ?የሙዚቃ አቀናባሪው ኤልያስም ሆነ የሙዚቀኞች ማኅበር ፕሬዝዳንቱ ዳዊት ስጋት ይቀረፍ ዘንድ መፍትሔ ይሆናል በማለት፤ የሙዚቃ ባለሙያዎች ሰብሰብ ብለው ሀሳብ ያወጡ ያወርዱ ከጀመሩ አምስት ዓመት አልፏቸዋል።በኋላም የኢትዮጵያ የሙዚቃ ባለሙያዎች ከኢትዮ-ቴሌኮም ጋር በመተባበር ያዘጋጁት አውታር የሙዚቃ መሸጫ መተግበሪያና ድረ ገጽ ሥራወን በማጠናቀቅ ዓርብ ግንቦት 23 ቀን 2011 ዓ .ም. በይፋ ሥራ ይጀምራል ተባለ።""አዲሱ አመተግበሪያ ኢትዮጵያውያን የፈለጉትን ሙዚቃ በፈለጉት ጊዜና ቦታ በእጅ ስልኮቻቸው በኢንተርኔት አማካይነት ለመግዛት ያስችላቸዋል"" ይላል ኤልያስ። አውታር መልቲ ሚዲያ የተመሰረተው በኤልያስ መልካ፣ ጆኒ ራጋ፣ ዳዊት ንጉሡና ኃይሌ ሩትስ ሲሆን፤ በመተግበሪያው ከሚሸጡት ሙዚቃዎች ኢትዮ-ቴሌኮም ድርሻ ይኖረዋል።• ''አዝማሪዎቻችን የሙዚቃ ሳይንቲስቶች ናቸው""ድምፃዊት ፀደኒያ ገብረማርቆስ ይህን የሙዚቃ መሸጫ አማራጭ ከሚደግፉት አንዷ ነች። ""ስልጡን አማራጭ"" ስትልም ትጠራዋለች። የኢንተርኔት አቅምና ተደራሽነት ከፈቀደ በርካታ ሙዚቃ መሸጥ ይቻላል በማለት ተስፋዋን ትገልጻለች።ሰዎች ዘመናዊ ስልክ መያዝ በመጀመራቸው፣ ኢንተርኔት አጠቃቀማችንም ከፍ እያለ በመምጣቱ እንደዚህ አይነት የመሸጫ መንገድ ማስለመዱ መልካም መሆኑን ትገልፃለች።ድምጻዊት ፀደኒያ እስካሁን ስራዎቿን ወደ አውታር ወስዳ በእናንተ በኩል ይሸጥልኝ ብላ ባትሰጥም፤ አገልግሎቱ ከተጀመረ ግን ይህንን ለማድረግ አይኗን እንደማታሽ ትናገራለች። • ታዋቂዎቹ ኤርትራዊያን በሙዚቃቸው ምክንያት ይቅርታ ጠየቁብዙ ሰዎች በአንድ ሲዲ ውስጥ ያሉ ሥራዎችን በአጠቃላይ ስለማይወዱት ""እያለፉ ነው የሚያደምጡት"" የምትለው ፀደኒያ፤ ግዴታ አስራ ምናምን ዘፈኖች መግዛት አይጠበቅባቸውም ትላለች። ይህ አዲስ መተግበሪያ አንድ ሰው የሚፈልጋቸውንና የሚመርጣቸውን ዘፈኖች ብቻ መርጦ የመግዛት እድል ስለሚሰጥ ተመራጭ መገበያያ መንገድ ነው ስትል ሀሳቧን ታጠናክራለች።


Image copyright
Awetar Multi Media

አውታር፡- ችግር የወለደው መፍትሔኤልያስና ጓደኞቹ ኢትዮ-ቴሌኮም ለተጠቃሚዎቹ አጫጭር መልእክቶችን በጅምላ ሲልክ ሲመለከቱ፤ እኛስ በዚህ መንገድ ለምን ሙዚቃ አንሸጥም የሚል ሀሳብ እንዳፈለቁ ያስታውሳል። ኢትዮ-ቴሌኮም ዘንድ ቀርበው ሀሳባቸውን ሲያስረዱ ግን በአጫጭር መልእክት ጽሑፍ እንጂ ድምፅ መላክ እንደማይቻል ተነገራቸው።እነኤልያስ በሙዚቃ ሥራ ውስጥ በየእለቱ ቴክኖሎጂ ሲቀየር ተመልክተዋል። ""ከካሴት ወደ ሲዲ በሄድንበት ፍጥነት የሲዲ ቴክኖሎጂም ሲቀየር ተመልክተናል"" ይላል። ስለዚህ በድረገጽ የሚሸጡበት መንገድ ያስቡ ጀመር።• ተፈራ ነጋሽ፡ ""በነገራችን ላይ ሙዚቃ አልተውኩም""ይህ ሀሳብ ግን ከዝሆን የገዘፈ ችግር ከፊቱ አለ። ሰዎች ሙዚቃውን መግዛት ቢፈልጉ በምን ሥርዓት መክፈል እንደሚችሉ አይታወቅም። ምክንያቱ ደግሞ የባንክ የክፍያ ስርዓትን በኦን ላየን ግብይት ማድረግ ስለማያስችል ነው።ስለዚህ ያለው አማራጭ ቴሌ ብቻ ነው። ቴሌ ከእሱ ፈቃድ ወስደው አጫጭር መልዕክቶችን ለሚልኩ ድርጅቶች ከተጠቃሚዎች ገንዘብ ቆርጦ የድርሻውን በመውሰድ ለድርጅቱ ደግሞ የድርሻውን ይሰጣል።""ቴክኖሎጂው ለጽሑፍ ብቻ ስለሆነ ሙዚቃ መላክ አያስችልም"" ቢባሉም እነድምፃዊ ኃይሌ ሩትስ ተስፋ ሳይቆርጡ ተመላልሰው ከቴሌ ጋር ተነጋገሩ። ለዚህ ምክንያት የሆናቸው ቴሌ ፓኬጅ ዳታ መሸጥ መጀመሩ ነው።በፓኬጅ ዳታው ከፍ ያለ ሜጋ ባይት ኢንተርኔት ስለሚሸጥ፤ ምናልባት አሁን ሳይቻል አይቀርም የሚል ተስፋ አደረባቸው። የኢትዮ-ቴሌኮም ኃላፊ የነበሩት አቶ አንዱዓለም አድማሴም ይቻላል አሏቸው። 


Image copyright
CRISTINA ALDEHUELA

• መነሻ ሀሳብ ወይስ የሙዚቃ ቅጂ መብት ጥሰት?ኤልያስ አሁንም ግን ቴሌ ራሱ ከጽሑፍ ውጪ ሌላ መልእክት ለመላክ ዝግጁ ስላልነበር ወደሥራ ለመግባት ፈተና እንደሆነባቸው ይናገራል።የሙዚቃ ባለሙያዎቹ ኤልያስ፣ ጆኒ ራጋ፣ ኃይሌ ሩትስና ዳዊት ንጉሡ ከኢትዮ-ቴሌኮም ጋር በጋራ የሚሠሩት ይህ የሙዚቃ መሸጫ መተግበሪያ ከ1960ዎቹ ጀምሮ የተሠሩ፤ የኢትዮጵያ ሙዚቃዎችን ያቀርባል ተብሏል። እነዚህ ሙዚቀኞች ሥራውን ለመሥራት ከቴሌ ጋር Value Added Service (VAS) ለመሥራት ፈቃድ ማውጣት ያስፈልግ ስለነበር የንግድ ፈቃድ ማውጣት አስፈልጓቸዋል። በዚህ ምክንያት አውታር መልቲ ሚዲያን አቋቋሙ። ድርጀቱ ከኢትዮ-ቴሌኮም ጋር በጋራ መሥራት የቫስ (VAS) ፈቃድ ማውጣታቸውንም ገልጠዋል።ሦስቱ የሙዚቃ ባለሙያዎች በመጪው ዓርብ ማታ በሸራተን ይፋ የሚደረገውን የሙዚቃ ሽያጭ ሥርዓት፤ የአገሪቱ የሙዚቃ ኢንዱስትሪ የገጠሙትን ፈተናዎች ለመወጣት ኹነኛ መንገድ ነው የሚል ዕምነት አላቸው።በዚሁ የሽያጭ ሥርዓት ድምፃዊ፣ የግጥም ጸሐፊ፣ የሙዚቃ አቀናባሪ፣ የዜማ ደራሲና ፕሮዲውሰር ትርፍ እንዲከፋፈሉ ይደረጋል። ሙዚቃው በአውታር መተግበሪያ ተጭኖ እንዲሸጥ አምስቱ ባለሙያዎች ተስማምተው መፈረም ይኖርባቸዋል ይላል ኤልያስ። አሁን ሰዎች በአንድ ጊዜ አገልግሎቱን ፈልገው ቢመጡ ሊከሰቱ የሚችሉ መዝረክረኮችን ለማስቀረት እየሞከርን ነው የሚለው ኤልያስ፤ ከአርብ ማታ ጀምሮ መተግበሪያው በጎግል ፕሌይ ስቶር ይገኛል ይላል።• በዝማሬ የተካኑት ዓሳ ነባሪዎች ይህንን መተግበሪያ በሞባይሉ ላይ የጫነና በአገር ውስጥ የሚገኝ ማንኛውም ሰው በቀላሉ ሙዚቃውን መጫን የሚችል ሲሆን፤ ካልሆነ ደግሞ ኢትዮ-ቴሌኮም ሊንክ የሚልክ ይሆናል በማለት አፕሊኬሽኑን ለማስተዋወቅ የሚጠቀሙበትን መንገድ ያብራራል።ኢትዮ-ቴሌኮም ለተጠቃሚዎቹ በአጠቃላይ የሚልከው ጥቅል መልእክት ላይ ማስፈንጠሪያውን አብሮ እንደሚልክ የሚናገረው ኤልያስ፤ ስማርት ስልክ ያላቸው ማስፈንጠሪያውን ሲጫኑ ወዲያውኑ በስልካቸው ላይ መተግበሪያው የሚጫን ሲሆን፤ ስማርት ስልክ የሌላቸው ግን በቁጥር እያስመረጠ እንዲጠቀሙ የሚያስችለው ዩ ኤስ ኤስ ዲ የሚባለው ቴክኖሎጂ ለመጨረስ በሥራ ላይ መሆናቸውን ይገልጣል።


Image copyright
Getty Images

የአውታር ትሩፋቶች ምን ምን ናቸው?መተግበሪያው ምስሎች፣ ስለዘፋኙና ሌሎች ሙዚቀኞች መረጃ እንዲሁም የዘፈኑን ግጥም የያዘ መሆኑን የሚናገረው ኤልያስ ""ሙዚቃውም ጥራት አለው"" ይላል። ይህ የሙዚቃ መሸጫ መተግበሪያ ለኢትዮጵያ የመጀመሪያው ነው ያሉት አቶ ዳዊት፤ አውታር የተባለው መተግበሪያ ሰዎች የገዙትን ሙዚቃ ተገቢ ባልሆነ መንገድ ለሌላ ሰው ከማስተላለፍ የሚከለክል ሥርዓት አለው ሲሉ ለሙዚቀኞች ያለውን ጥቅም ያብራራሉ። ሙዚቃ አቀናባሪው ኤልያስ በበኩሉ፤ መተግበሪያው ላይ የተጫነ አንድ ሙዚቃ በአራት ብር ከአምሳ ሳንቲም እንደሚሸጥ ይናገራል። ይህ በአንጋፋዎቹ የሙዚቃ ባለሙያዎች እና በአዳዲስ ድምፃውያን የተሠሩትን ይጨምራል።መተግበሪያው የኢትዮጵያን ሙዚቃ በውጭ አገራት ስንት ለመሸጥ እንደታቀደ ለጊዜው የታወቀ ነገር የለም ብሏል ኤልያስ። ይህ ጉዳይ የድምፃዊት ፀደኒያም ስጋት ሲሆን፤ እንደሀገር በዚህ ዘርፍ ወደኋላ ቀርተናል በማለት ቁጭቷን ትገልጣለች።መተግበሪያው በተለያዩ የኢትዮጵያ ቋንቋዎች አገልግሎት ይሰጣል የሚለው ኤልያስ በኦሮምኛ፣ በትግሪኛ፣ በአማርኛና በእንግሊዘኛ እንዲሠራ ሆኖ የተዘጋጀ ብቻ ሳይሆን የተለያዩ እምነት ተከታዮችም፤ የሙስሊም፣ የኦርቶዶክስ፣ የፕሮቴስታንት፤ የሚፈልጉትን መንፈሳዊ መዝሙር ወይንም መንዙማ ማግኘት እንዲችሉ ተደርጎ መደራጀቱን ያስረዳል። • ፊቼ ጨምበላላ፦ የሲዳማ ሕዝብ አዲስ ዓመት መተግበሪያው በዓመተ ምሕረት፣ በዘውግ፣ በቋንቋ፣ በስልት ተከፋፍሎ የተቀመጠ መሆኑን አብራርቷል።""የኢትዮጵያ ሙዚቃ አብዛኛው ገበያ ያለው ኢትዮጵያ ውስጥ ነው"" የሚለው ኤልያስ፤ ይህ መተግበሪያ ለጊዜው የሚሠራው ኢትዮጵያ ውስጥ መሆኑን ያስረዳል። ነገር ግን ከአገር ውጪ ያሉ አድማጮች ገዝተው መጠቀም እንዲችሉ ከባንክ ጋር እየተነጋገሩ ነው።በአንድ ሙዚቃ ላይ አምስት ሥራዎች አሉ የሚለው ኤልያስ፤ እነዚህም ማቀናበር፣ መዝፈን፣ ግጥም መፃፍ፣ ዜማ መድረስ እንዲሁም ፕሮዲውስ ማድረግ መሆናቸውን ያስረዳል። በአንድ  የሙዚቃ ሥራ ውስጥ እነዚህን ሥራዎች አንድ ወይም ሁለት ሰው ደርቦ የሚሠራቸው ሊሆኑ ቢችሉም፤ ክፍያ ሲቀመጥ ግን ለሥራዎቹ እንደሆነ ያስረዳል።ስለዚህ ከአንድ የሙዚቃ ሥራ ላይ እነዚህ አምስት ሥራዎች እያንዳንዳቸው 20 በመቶ ክፍያ ያገኛሉ።ይህ የሙዚቃ መሸጫ መተግበሪያ አርብ ማታ ሥራ ሲጀምር፤ 24 ሰዓት፣ በየትኛውም የአገሪቱ ስፍራ፤ ሰባቱንም ቀን መሸጥ የሚያስችል ቴክኖሎጂ ነው። በተለይ አዲስ ድምፃውያን ወረፋ ሳይጠብቁ በፈለጉበት ወቅት የሙዚቃ ገበያውንና አድማጮቻቸውን ማግኘት ይችላሉ።


Image copyright
Getty Images

ዝግጅትበሸክላ የተቀረፁ የድሮ ዘፈኖች፣ በካሴት የተቀዱ የስድሳዎቹና የሰባዎቹ ሥራዎች፣ በሲዲ የነበሩ ሁሉ ተሰብስበው ወደኮምፒውተር ተገልብጠዋል የሚለው ኤሊያስ፤ አንዳንዶቹ ባለቤቶቻቸው በሕይወት ስለሌሉ ከሕጋዊ ወራሾቻቸው ጋር በመነጋገርና በመፈራረም እንዲጫኑ ይደረጋል ብሏል።ሁለት ዘፈኖች ብቻ ከሚይዘው ሸክላና ከሰዎች ላይ ሙዚቃ በማሰባሰብና በመግዛት ወደኮምፒውተር መገልበጥ ዋናው ሥራ እንደነበር የሚያስታውሰው ኤልያስ፤ ""ሁሉም ሙዚቃ እኛ ጋር ባይኖርም በተቻለ መጠን ሁሉንም ለማሟላት እየሠራን ነው"" ብሏል። አንድ ድምፃዊ ሥራው አውታር ላይ እንዲጫን፤ ፎርማቱን ወደ ኤም ፒ 3 በመቀየር 224 ኬቢ ወይንም 160  ኬቢ በማድረግ የዘፈኑን ግጥምና ፎቶውን በሶፍት ኮፒ ማስቀመጥ ብቻ በቂ ነው ይላል። ከዚያ የገዙትን ሰዎችና ምን ያህል እንደተሸጠ ለማወቅ የሚረዳውን ኮድ ከማግኘቱ በፊት መፈራረም ይጠበቅበታል።አንድ ነጠላ ዘፈን አራት ብር ከሀምሳ፤ አምስት ዓመት ያልሞላው ሙሉ አልበም አስራ አምስት ብር ይሸጣል። በአንድ ሲዲ ላይ የሚኖረው ዘፈን ምንም ያህል ቁጥር ቢኖረው ሙሉ አልበም 15 ብር እንደሚሸጥ ያሰምርበታል።• በታሪካዊው ቤተ መንግሥት ውስጥ ምን አለ?አቀናባሪው ተከፍሎት ስለሆነ የሚያቀናብረው እስከአምስት ዓመት ድረስ ሌላ ገንዘብ አይጠይቅም የሚለው ኤልያስ፤ ይህ የድምፃዊው መብት በቅጂና ተዛማጅ መብቶች በኩልም የተጠበቀ ነው በማለት ""በአምስት ዓመት ውስጥ ወጪውን ሸፍኖ ትርፍ ያገኛል ተብሎ ይታሰባል"" በማለት ያስረዳል። በዚህ ጊዜ ውስጥ አብዛኛው መብት የዘፋኙ ነው በማለት ያክላል።ከአምስት ዓመት በኋላ ግን ድጋሚ መክፈል ስላለበት ሙዚቃው ተነጥሎ ነው የሚሸጠው የሚለው ኤልያስ፤ ይህ የሆነው በአንድ ካሴት ውስጥ ያሉ ዘፈኖችን የተለያዩ ሰዎች ስለሚያቀናብሯቸው፣ ግጥምና ዜማቸውንም ስለሚደርሱ ለመክፈል በጅምላ መሸጥ ስለማያዋጣ ነው በማለት አሠራራቸውን ያብራራል።
",https://www.bbc.com/amharic/48455959
9,ኢትዮጵያውያንና ኤርትራውያን ስደተኞች ከሊቢያ ወደ ጣልያን ተወሰዱ,31 ሜይ 2019,"



Image copyright
UNHCR Libya

ከአንድ መቶ አምሳ በላይ የሚሆኑ ስደተኞችና ጥገኝነት ጠያቂዎች ከሊቢያ መዲና ትሪፖሊ ወደ ጣልያን መወሰዳቸውን የተባበሩት መንግሥታት ገልጿል። ከነዚህም ውስጥ ስልሳ አምስቱ ህፃናት ሲሆኑ፤ ከነሱም ውስጥ አስራ ሶስቱ ከአንድ አመት ዕድሜ በታች ናቸው ተብሏል። ኢትዮጵያውያንና ኤርትራውያን  ጨምሮ ከሱዳንና ከሶማሊያ የመጡ ስደተኞችም ተካተውበታል። •በኢትዮጵያ ስላሉ ስደተኞች አንዳንድ ነጥቦች •ስደተኞች በየዓመቱ 8 ቢሊዮን ዶላር ለቤተሰቦቻቸው ይልካሉ•በሊቢያ የባህር ዳርቻ ስደተኞች ሰጠሙአብዛዎቹ ስደተኞች በምግብ እጦት ሰውነታቸው ከስቶ፣ ገርጥተውና በተለያዩ ህመሞችም ተጠቅተው ነበር ተብሏል።ብዙ ስደተኞች የተሻለ ህይወትን ፍለጋ ሽተው ወደ አውሮፓ ለመሄድ በሊቢያ በኩል የሚያቋርጡ ሲሆን፤ በቆይታቸውም እስርና እንግልት ይጠብቃቸዋል። ይህ ሁኔታ በሊቢያ ካለው የእርስ በርስ ግጭት ጋር ተያይዞ እንደከፋ ሪፖርቶች ያሳያሉ። "" ያሉበት ሁኔታ አስከፊ ስለሆን አገራት ስደተኞቹን በማስወጣት ሊረባረቡ ይገባል"" በማለት የተባበሩት መንግስታት የስደተኞች መርጅያ ድርጅት የሊቢያ ቢሮ ኃላፊ ጂን ፓውል ካቫሊየሪ ገልፀዋል። 
",https://www.bbc.com/amharic/news-48480389
10,ቤተሰብና ጓደኛ የሚያከራየው ድርጅት,31 ሜይ 2019,"





አጭር የምስል መግለጫ

                    ዩሺ ኢሺ
                

ጃፓናዊው ዩሺ ኢሺ 38 ዓመቱ ነው። በልጅ ብዛት ከእድሜ እኩዮቹ መካከል የሚወዳደረው የለም ቢባል ማጋነን አይሆንም።25 ቤተሰቦችና 35 ልጆች አሉት። እንዴት? ማለት ጥሩ. . . • አራት ህጻናትን በአንዴ ያገኘው ቤተሰብ ተጨንቋልዩሺ፤ ከአስር ዓመት በፊት የመሰረተው 'ፋሚሊ ሮማንስ' የተባለ ድርጅት ያልተለመደ አገልግሎት ይሰጣል- ቤተሰብና ጓደኛ የማከራየት። ድርጅቱ 2,200 ተቀጣሪዎች አሉት። ሥራቸው ደግሞ እንደ አባት፣ እናት፣ አጎት፣ አክስት ወይም አያት ሆኖ መተወን ነው።እነዚህ ሠራተኞችና ዩሺ 'ቤተሰቦች' እና 'ልጆች' ያፈሩትም በቅጥር ነው።የኪራይ ቤተሰብና ጓደኛከዩሺ ጓደኞች አንዷ ልጇን መዋለ ህፃናት ለማስገባት ስትሞክር፤ ትምህርት ቤቱ ለልጇና ለባለቤቷ ቃለ መጠይቅ ማድረግ እንደሚፈልግ ተነገራት። የትዳር ጓደኛ ስላልነበራት ዩሺን 'ባሌ ነው' ብላ ለቃለ መጠይቅ ወሰደችው።ዩሺና ልጁ አንዳችም ትስስር ስለሌላቸው እንደአባትና ልጅ መተወን አልቻሉም። ዩሺ፤ ብዙ ሰዎች ቤተሰብ ወይም ጓደኛ በማጣት እንደሚቸገሩ የተገነዘበበት ወቅት ነበር። 'ፋሚሊ ሮማንስ' የተባለውን የቤተሰብና ጓደኛ አከራይ ድርጅት የወጠነውም በዚህ አጋጣሚ ነበር።""የውሸት ቢሆንም ለጥቂት ሰዓታት ጓደኛችሁ ወይም ቤተሰባችሁ መሆን እችላለሁ"" ይላል።• ጓደኛ ለማፍራት ማወቅ ያለብን ጠቃሚ ነጥቦች 




አጭር የምስል መግለጫ

                    ቤተሰብ ወይም ጓደኛ ለአራት ሰዓት ለመከራየት ወደ 5ሺህ ብር ይከፈላል
                

ዩሺ በየአይነቱ ደንበኞች አሉት። ብዙዎች የኪራይ እናትና አባት ወይም ጓደኛ ይሻሉ። የኪራይ ቤተሰብ ሲቀጠር፤ የግለሰቡ ገጽታና ተክለ ሰውነት ከግምት ውስጥ ይገባል። 'ልጄ ነው' ከሚሉት ሰው ጋር መመሳሰል አለባቸውና።  • ሶሻል ሚድያ በተጠቃሚዎች ላይ የሚያስከትለውን ጉዳት ያውቃሉ? ጓደኛ ከሌለዎት ከማን ጋር ላውራ? ከማንስ ጋር ልንሸራሸር? ብለው መጨነቅ የለብዎትም። በዩሺ ድርጅት የሚከራዩት 'ጓደኛ' አብሮዎት ይበላል፣ ይጠጣል። ማውራት፣ ሸመታ መውጣትና መንሸራሸርም ይቻላል።ልጅ ወይም የልጅ ልጅ የሚከራዩ የእድሜ ባለጸጋዎችም አሉ። ከልጆቻቸው ጋር ያሳለፉትን ውብ ጊዜ ለማስታወስ አልያም የሌላቸውን 'ልጅ' ለመተካት። 


Image copyright
Getty Images


አጭር የምስል መግለጫ

                    ለልጆቻቸው አባት የሚከራዮ እናቶችም አሉ
                

""የ 'አባት' ተከራዮች ቁጥር ጨምሯል""ዩሺ እንደሚለው፤ በእጅጉ ከሚፈለጉ ሚናዎች አንዱ 'አባትነት' ነው። ጃፓን ውስጥ በየዓመቱ 200 ሺህ ሰዎች ስለሚፋቱ ብዙዎች ልጆቻቸውን ለብቻቸው ለማሳደግ ይገደዳሉ። ማኅበረሰቡ የተፋቱ ሰዎችን ያጥላላል። ልጅ ለብቻ ማሳደግም እምብዛም አይደገፍም። ታዲያ ዩሺ፤ በማኅበረሰቡ ለተገለሉ ሰዎች ""ከለላ እንሰጣለን"" ይላል።• ከተለያየ አባት የተወለዱት መንትዮችደንበኞቹ የተለያየ አይነት ባህሪ ያለው 'አባት' ይፈልጋሉ። ቁጡ፣ ለስላሳ. . . እንደየምርጫቸው 'አባት' ይሰናዳላቸዋል።አንዳንዴ 'አባት' የሚቀጠርላቸው ህፃናት ነገሩ ትወና መሆኑን ለመገንዘብ እድሜያቸው ስለማይፈቅድ፤ ግለሰቡ የእውነትም ወላጅ አባታቸው እንደሆነ ያምናሉ። ተቀጣሪው ሥራውን ጨርሶ ሲሰናበታቸውም ለመለየት ይከብዳቸዋል።የ 'ፋሚሊ ሮማንስ' ተቀጣሪዎች 'ቤተሰብ' መሆን የሚችሉት ለአምስት ቤተሰብ ብቻ ነው። ዩሺ እስካሁን ለ25 ቤተሰቦች 'ቤተሰብ' ሆኖ ተውኗል፤ 35 ልጆች 'አባታችን ነው' ብለው ያምናሉ፤ 69 ሰዎች ደግሞ 'ዩሺ የቅርብ ጓደኛዬ' ነው ይላሉ።""አንዳንዴ የደንበኞቼን ቅጽል ስም ስለምረሳው ማስታወሻ እይዛለሁ"" ይላል።• እናት አልባዎቹ መንደሮች  'ልጆቹን' ትምህርት ቤት ያደርሳል፤ የቤተሰብ ውይይት ይካፈላል. . . ሌሎችም የሚጠበቁበት ተግባራትን ያከናውናል።ሥራው እንደሌሎች ሙያዎች ባሻው ጊዜ እረፍት የሚወጣበት አይደለም። በቀን ከሦስት ሰዓት በላይ ማረፍ አይችልም። ""ከእኩለ ለሊት አንስቶ ለሦስት ሰዓት አርፋለሁ። ፊልም አያለሁ፤ እስላለሁ።""


Image copyright
Getty Images


አጭር የምስል መግለጫ

                    ደንበኞቹ በገሀዱ ዓለምና በትወና መካከል ያለውን ልዩነት እንዳይዘነጉ ያስጠነቅቃል
                

የእውነትና ውሸት መስመር የቱ ጋር ነው?ዩሺ አላገባም፤ አልወለደም፤ ትዳር መመስረትና ልጅ ማፍራትም አይፈልግም። አዲስ ቤተሰብ ቢመሰርት አሁን ካሉት 25 የውሸት ቤተሰቦች ጋር የሚጋጭ ይመስለዋል።""የእውነት ባገባ ደንበኞቼ ምን ይሰማቸዋል? ልጆች ብወልድም ከሀሰተኛ ልጆቼ ጋር የሚምታቱብኝ ይመስለኛል።""ዩሺ የሚነግደው ውሸት ነው። የእንጀራ ገመዱ የተዘረጋውም ማስመሰል ላይ ነው። ታዲያ ይህ የውሸት ዓለም ከገሀዱ ዓለም ጋር እንዳይጋጭ ከደንበኞቹ ጋር የሚስማሙባቸው መርሆች አውጥቷል።  • የመይሳው ካሳ የልጅ ልጆችየድርጅቱ ሠራተኞች የሚመሩባቸው ሕግጋት አሉ። ለምሳሌ ከደንበኞች ጋር መሳሳምና ወሲብ መፈጸም ክልክል ነው። እጅ ለእጅ መያያዝ ግን ይፈቀዳል።ቤተሰብ ወይም ጓደኛ ለአራት ሰዓት ለመከራየት 180 ዶላር (ወደ 5ሺህ ብር ደገማ) ይከፈላል። ተከራዩ የሠራተኛውን የምግብና መጓጓዣ ወጪ መሸፈንም ይጠበቅበታል።ድርጅቱ ""ከእውነት ደስታ ይበልጣል"" በሚል መሪ ቃል ይተዳደራል። ሆኖም 'እውነትና ንጋት እያደር ይጠራል' እንዲሉ እውነት አንድ ቀን መገለጧ አይቀሬ ነው።ዩሺ እንደሚለው፤ ቤተሰቦች ልጆቻቸውን እስከወዲያኛው መዋሸት አይገባቸውም።የሰዎች ግንኙነት በላላበትና በጋራ መኖር ፈታኝ በሆነበት ማኅበረሰብ ውስጥ እንደ 'ፋሚሊ ሮማንስ' ያለ ድርጅት እንደሚያስፈልግ ያምናል። በተለይም ጃፓናዊያን፤ ሰዎች ስለነሱ ያላቸው አስተያየት ስለሚያስጨንቃቸው በድርጅቱ ከመገልገል ወደኋላ አይሉም።""የምንፈልገውን መሆን ይከብዳል። ራሳችንን ባሻን መንገድ መግለጽም ቀላል አይደለም። ማኅበሰረሱ የኛን አገልግሎት የማይሻበት ዓለም ቢፈጠር መልካም ነበር። ሆኖም እውነታው ከዚህ የራቀ ነው።""
",https://www.bbc.com/amharic/48470898
