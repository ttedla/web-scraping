ደረጃ,ርዕስ,ቀን,ዜና,ድረ-ገጽ
1,"""ጥቃት የደረሰባት ሴት ከግንኙነቱ ለመውጣት 10 ዓመት ይፈጅባታል""",28 ሜይ 2019,"




ራሔል በሲቪል ምህንድስና ዘርፍ አዲስ ተመራቂ ስትሆን፤ በመኖሪያዋ አዲስ አበባ ወጥታ የምትገባበት ሥራ አግኝታለች። በአንድ አጋጣሚ ወደ ጉዳይዋ ለመሄድ በተሳፈረችው ታክሲ ውስጥ አንድ ከድር የሚባል ወጣት ልጅ ተዋወቀች። ወጣቱ ጨዋታ ጀመረ፤ ጨዋታው ወደ ስልክ ልውውጥ አደገ። ይህ የስልክ ልውውጥ ወደ ፍቅር ግንኙነት ከፍ ለማለት ወር አልፈጀበትም።ፍቅሩ ግን ፍሬም ሳያፈራ ባለፈው ዓመት መስከረም ወር ላይ ግን ፍቅረኛዋ ራሔልን ገደላት።ራሔልን በገደለበት ሌሊት ተከራይታ ትኖርበት ከነበረው ቤት ወደ እርሱ መኖሪያ የወሰዳት ጠዋት ጠበል እንፀበላለን በሚል ነበር። ነገሩ ያላማራት ራሔል፤ አብረው ተኝተው እያሉ አለቀሰች፤ ከማልቀስም በተጨማሪ ከድር እንደሚለው እኩለ ሌሊት ላይ ተናደደች። ለሰሚም ለነጋሪም በሚከብድና ሰቀጣጭ ሁኔታ የገደላት ከድር ለፖሊስ በሰጠው ቃል ሊገድላት አቅዶ እንዳላደረገው በማስረዳት ተከራክሯል። ከድር ፖሊስ በቁጥጥር ሥር ሲያውለው ከሌላ ሴት ጋር በመኖሪያ ቤቱ ውስጥ አለሙን እየቀጨ ነበር።የራሔል ታሪክ ታይቶ ተሰምቶ የማያውቅ ቢመስልም እንደ አዲስ አበባ ፖሊስ ኮሚሽን ሪፖርት ከሆነ ከባለፈው ሐምሌ ወር እስከ ዘንድሮ መጋቢት ወር ድረስ ባሉት ዘጠኝ ወራት ብቻ 13 ሴቶች ሕይወታቸውን አጥተዋል። ምንም እንኳን ብዙዎች ጥቃትን አካላዊ ወይም ፆታዊ ብቻ ነው የሚል እሳቤ ቢኖርም እንደ የሥነ ልቦና አማካሪና ማኅበራዊ ሠራተኛዋ ዘሃራ ለገሰ ግን ሴቶች ላይ የሚደርሰው ጥቃት አምስት አይነት ነው። እነዚህም የሥነ የልቦና፣ አካላዊ ፣ የአእምሮ ፣ ፆታዊና የኢኮኖሚ ጥቃት ናቸው።በዝምታ ማንባትወ/ሮ ዘሃራ እንደሚሉት በሴቶች ላይ የሚደርሰው የመጀመሪያው ጥቃት የሥነ ልቦና ነው። ""ራሷን እንዳታምን፣ እንድትጠራጥር፣ እንድትፈራ ያደርጋል። ከተጋቡ ወይንም የፍቅር ጓደኝነት ከጀመሩ በኋላ ቶሎ ብሎ ከጓደኞቿ ወይም ከቤተሰቦቿ ጋር ይነጣጥላታል። ብቸኛ እንድትሆንም ያደርጋል"" ሲሉ ጥቃትን የሚያደርሱ ወንዶች ሴቶችን በምን መንገድ ብቸኛ እንዲሆኑ እንደሚያደርጉ ያስረዳሉ።• የተነጠቀ ልጅነት  አንዲትን ሴት 'እኔ ነኝ ያለሁልሽ'፣ 'አብሬሽ ነኝ' በማለት ከአካባቢውና ከማኅበረሰቡ እንድትገለል ካደረገ በኋላ እምሮዋና ልቦናዋ ላይ ጥቃት ያደርሳል በማለት ሴቶች ጥቃት ሲደርስባቸው ደፍረው ለመናገር እንደሚቸገሩ ይገልጻሉ።ባለሙያዋ እንደሚሉት፤ ከሥነ ልቦናዊ ጫናው ባሻገር የኢኮኖሚ ጥገኛ ማድረግ አንድ የጥቃት መንገድ እንደሆነ ይገልፃሉ። አክለውም ""ልጆች ካሏት ደግሞ ጥቃትን የምትሸከምበት ጫንቃ ይደነድናል"" ይላሉ። በሌላ በኩል ደግሞ ሴት ልጅ ምንም አይነት በደል ቢደርስባት ሴት ልጅ 'ባሏን እንዳመሉ ችላ መኖር አለባት' የሚለው የተዛባ አመለካከት ከፍተኛ ተፅእኖ ከማድረሱ በተጨማሪ ይህንን እንኳን ጥሳ 'ከፋኝ'፤ 'ተበደልኩ'፤ ብላ ወደቤተሰቦቿ ዘንድ ብትሔድም 'ተመለሺ' ትባላለች። ።ከዚህም በተጨማሪ በኢትዮጵያ ውስጥ ሐይማኖት በማህበራዊ ህይወት ውስጥ ያለው ሚና የጎላ በመሆኑ ምንም አይነት ጥቃት ቢደርስባቸው በተለያዩ እምነቶች ዘንድ ፍች ሃጥያት ነው ስለሚባል እንደ አማራጭም አይታይም። • መአዛን በስለት ወግቶ ከፖሊስ ያመለጠው አሁንም አልተያዘም ከንብረት ክርክር፣ የልጆች ትምህርት ቤት ክፍያ፣ የባህልና እምነት ጉዳይ ከጥቃቱ በአንዴ እንዳትወጣ ስለሚያግዷትም ጥቃት የሚደርስባት ባለትዳር ሴት ከግንኙነቱ ለመውጣት  10 ዓመት እንደሚፈጅባት ወ/ሮ ዘሃራ ይናገራሉ። ብዙ ጊዜ በፍርድ ቤት ክርክር ወቅት ባሎች 'ልጅ አልሰጥም' ስለሚሉ፣ በተለያዩ ነገሮች ስለሚያስፈራሩና አብዛኞቹ ሴቶች በራሷቸው የሚያዙበት ገቢ ስለሌላቸውም ለመውጣት እንደሚቸገሩ ይገልጻሉ።""የሚያስፈራ ነገር ውስጥ ካለች ወደጥቃቱ ተመልሳ ልትገባም ትችላለች"" ይላሉ። 


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 ""በሀገራችን ከሶስት ሴቶች አንዷ ላይ ጾታዊ ጥቃት ይደርሳል""
አንዲት ሴት ሥራ ቢኖራትም የምታገኘውን ገንዘብ በአጠቃላይ ለቤት ወጪና ለልጆች ማሳደጊያ እንድታውለው ስለሚያደርጋት ከዕለት ጉርስ፣ ከልጆች ትምህርት ቤት ክፍያና ቀለብ የሚተርፍ ገንዘብ አይኖራትም የሚሉት ባለሙያዋ፤ የትዳር አጋሯ ግን የሚያገኘውን ገቢ ለቤትና ለተያያዥ ወጪዎች ስለማያውል ገንዘብ እንደሚያጠራቅም ያስረዳሉ።""እሷ ገንዘብ ስለማይኖራት የጥቃት ሰለባ ሆና አብራው ትኖራለች"" ይላሉ።ሌላው በአፍላ ፍቅር ላይ ያሉ ወጣቶች ጉዳይ ነው። ""ወጣቶች ፍቅረኛ ሲይዙ የምንመለከተው የመነጠል ባህሪ ሌላው ችግር ነው"" ይላሉ ባለሙያዋ። ወጣቶች የጦፈ ፍቅር ውስጥ እንደሆኑ ሲሰማቸው ከፍቅረኛቸው ጋር የሚለዋወጡት ተደጋጋሚ የጽሑፍ መልዕክት ሳይቀር ለጥቃት በር ይከፍትላቸዋል ሲሉ ያስረዳሉ።በተለይም ቁጥጥር በሚመስል ሁኔታ እያንዳንዷ እንቅስቃሴዋን ማሳወቅ የሚኖርባትን ሁኔታ ጤናማ ያልሆነ ግንኙነት እንደሆነ ይናገራሉ፥ ""ክፍል ስትገባ 'ገባሁ' ብላ መልእክት እንድትልክ፣ ቤት ስትገባ መግባቷን እንድትናገር፣ ከጓደኞቿ ጋር ስትሆን ከነማን ጋር እንደሆነች እንድትገልፅ የምትገደደው በፍቅር ስም ነው። ይህ በፍቅር ስም የሚደረግ ክትትል እሷን ከማኅበራዊ መስተጋብሯ በመነጠል ከሱ ጋር ብቻ እንድትሆን ያደርጋል። በኋ ላይ ጥቃት ሲደርስባት መሸሺያ እንድታጣም ያደርጋታል"" ይላሉ።• ""በወንድሜ ለአምስት ዓመታት ተደፍሬአለሁ""• አሲድን እንደ መሳሪያወጣቶች ስለፍቅረኛቸው ባህሪ ሲጠየቁና ፍቅሩን ስለሚገልፅበት መንገድ ሲናገሩ በቀን ምን ያህል ጊዜ የጽሑፍ መልእክት እንደሚላላኩ እንደማስረጃ ያቀርባሉ። ይህ ግን የፍቅር መግለጫ ሳይሆን መከታተል ነው።አንዲት ሴት ታክሲ ድረስ ለሸኘ አፍቃሪ፣ ቤት ስትደርስ ማሳወቅ እንዳለባት ከተሰማት፣ ካላሳወቀች ዘለፋና ማስፈራሪያ ካደረሰባት ጉዳዩ የጥቃት ምልክት ስለሆነ እድትጠነቀቅ ይመክራሉ።""የመከታተል  ጠባይ ያለበት አፍቃሪ በራሱ የማይተማመን፣ እሷንም ቶሎ መቆጣጠር የሚፈልግ ሰው ነው"" በማለት ባለሙያዋ ያብራራሉ።ጥቃት የሚያደርሱ ወንዶች በደሉን ከፈፀሙ በኋላ ይቅርታ በመጠየቅ ይታወቃሉ የሚሉት ወ/ሮ ዘሃራ፤ 'እንዲህ ያደረኩት ስለምወድሽ ነው'፣ 'ሥራ በዝቶብኝ ተጨናንቄ ነው'፣ 'ያለሽኝ አንቺ ብቻ ነሽ'፣ 'ያለአንቺ መኖር አልችልም' ሲል ይቅርታ እንደሚደረግለት ገልጸው፤ ይህ ግን የማያልቅ የጥቃት ኡደት ነው"" ይላሉ። ጥቃቱ ከአካል ማጉደል ነፍስ እስከማጥፋት እንደሚደርስም ያስረግጣሉ።• 'አስጸያፊ' ከመባል ኦስካር ወደማሸነፍጥቃት በከተማና በገጠር፣ በተማሩና ባልተማሩየ26 አመቷ አስናቀች ጥላሁን ትውልዷ አምቦ ሲሆን ያደገችው ግን ቢሾፍቱ ነው። እናቷ የአእምሮ ታማሚ ስለነበረች እርሷንና ሶስት ወንድሞቿን ጥላቸው የሄደችው ገና ጨቅላ ሳሉ ነበር። ስለዚህ ለእነ አስናቀች ሕይወት ብሩህ ፊቷን አላሳየቻቸውም። በየሰዉ ቤት እየተንከራተቱ የእለት ጉርሳቸውን ለማግኘት ይታትራሉ።እርሷም ቢሾፍቱ አንድ ገበሬ ቤት በሰራተኝነት ተቀጠረች። የተቀጠረችበት ቤት ጎረቤት ግን ለክፉ ተመኛት። አሳቻ ቦታ ጠብቆ፣ አስፈራርቶ  ደፈራት። በእንቅርት ላይ ጆሮ ደግፍ እንዲሉ ብዙም ሳይቆይ ነፍሰጡር መሆኗን አወቀች።ሚስጥሯንና ልጇን በሆዷ ይዛ ወደ ከተማ መጣች። ከተማ የቀን ስራ እየሰራች ሲከፋም ጠላ እየቸረቸረች ልጇን በሰላም ተገላገለች። አንድ ዕለት ልጇን እያሳደገች ጠላ የምትቸረችርበት ሰፈር ዘወትር አተላ እየመጣ ለሚወስድ አንድ ሰው ልጇን አደራ ብላ ውሃ ለመቅዳት ሄደች። ስትመለስ ግን ልጇ በደም ተለውሳ አገኘቻት። አስናቀች የእርሷም የልጇም እጣ መመሳሰሉ አቅሏን አሳታት።ባደጉ አገሮች ከአራት ሴቶች አንዷ ጥቃት እንደሚደርስባት ጥናቶች የሚያሳዩ ሲሆን በኢትዮጵያ ግን ከሁለት ሴቶች አንደኛዋ ጥቃት ይደርስባታል የሚል ጥናት ሲሆን ሌላው ጥናት ደግሞ ከሦስት ሴቶች አንዷ የጥቃት ሰለባ ነች የሚል እንደሆነ ወ/ሮ ዘሃራ ይናገራሉ።  ""የየትኛውም ሐይማኖት ተከታይ፣ የየትኛውም ጎሳ አባል ብትሆን ጥቃት ያጋጥማታል ማለት ነው።"" ይላሉ። የሥነ ልቦና ባለሙያዋ እንደሚሉት፤ በአንጻራዊነት ፊደል የቆጠረች ሴት የሚደርስባትን ጥቃት በይፋ ለመናገርና በደሏን ወደፍትሕ አደባባይ ለማድረስ ድፍረት አላት።""የጥቃት መጀመሪያው ማስፈራራት ነው"" የሚሉት ወ/ሮ ዘሃራ፤ 'ይህንን ካደረግሽ እገልሻለሁ?'፣ 'ልጅሽን አልሰጥሽም' ወዘተ. . . የሚሉ ማስፈራሪያዎች አእምሮና ልቦና ላይ የሚሰነዘሩ ከባድ ጥቃቶች እንደሆኑ ይገልጻሉ። ይህ ለአካላዊና ለጾታዊ ጥቃት መንገድ ይከፍታል የሚሉት ባለሙያዋ፤ ትዳር ውስጥ ያለች ሴት የሚደርስባት የልቦናና የአእምሮ ጥቃት ራሷን ዝቅ አድርጋ እንድትመለከትና ራሷን እንዳታምን እንደሚያደርግ ይገልጻሉ።""አይኗን ሰብራ የምትኖር፣ ድምጿን ዝቅ አድርጋ የምትናገር ትሆናለች፤ ራሷን መጠበቅ ትተዋለች"" በማለት ስለሚታዩት ባህሪዎች ያስረዳሉ።የ 'ወንዶች ዓለም' መዘዝ ያለ...አይመዘዝ""አብዛኞቹ ጥቃት አድራሾች የሚያድጉት በአጥቂ አባወራ እጅ ነው"" የሚሉት ወ/ሮ ዘሃራ፤ እነዚህ ልጆች በሐይማኖት አባቶች፣ በቅርብ ዘመዶች ወይም በሌላ አካል ጥቃት ማድረስ ተገቢ እንዳልሆነ እየተነገራቸው ካላደጉ ጥቃት አድራሽ ሆነው ይቀራሉ ይላሉ። ወንድ ልጅ ሲያድግ መብቱ እንዲጠበቅ፣ ራሱን እንዲያከብር፣ በጨዋታ ወቅትም ጉልበት የሚፈትኑ ውድድሮች ላይ እንዲሳተፍ ይደረጋል። በተቃራኒው ሴቶችን ተንከባካቢ በማድረግ ራሳቸውን ችለው ከመቆም ይልቅ ደጋፊ እንደሚያስፈልጋቸው እንዲያስቡ ይደረጋሉ።• ኢንተርፖል 50 ህጻናትን ከጾታዊ ጥቃት መታደጉን አሳወቀበጉርምስና ወቅት በሚኖሩ ጓደኞች መካከል ለከፋና ጥቃትን እንደጀብድ መታየታቸው ሌላው ለአጥቂነት የሚገፉ ምክንያቶች ናቸው።'የደበደብኳት ስለጠጣሁ ነው' የሚሉ ሰዎችን የምንሰማው፤ ጥቃት ያደረሱት ስለጠጡ ሳይሆን ቀድሞውንም የአጥቂነት ባህርይ ውስጣቸው ኖሮ በኋላ በሱስ ገፊ ምክንያትነት ወጥቶ እንጂ፤ መጠጥ በራሱ አጥቂ አድርጓቸው አይደለም"" ይላሉ።በትዳር ውስጥ ጥቃት ከመድረሱ በፊት የሚታየውን ባህሪ ሲያስረዱ የወንዱን ቁጠኛነትና ተናዳጅነትን ይጠቅሳሉ።""ወንዱ በር ጓ አድርጎ ሲወረውር፣ እቃ ሲሰብር፣ ሲጮህ እሷ ልጆቿን ይዛ ወደ ጓዳ ትገባለች። ጉዳዩ ወደጥቃት ከተሸጋገረ በኋላ ሽማግሌ ይመጣል። በሽምግልና ወቅትም እግሯ ስር ወድቆ ይቅርታ መጠየቅ፣ ካሳ መስጠት ይከተላል። ይህ ጥቃት ከደረሰ በኋላ የሚመጣ መፍትሄ በመሆኑ ዘላቂነት የለውም"" ይላሉ ባለሙያዋ። ሽምግልና መጀመር ያለበት በቤት ውስጥ ውጥረቱ ሲጀምር እንጂ ነገሮች ሲባባሱ አለመሆኑንም ያክላሉ።• ፖፑ የካቶሊክ ቄሶች ሴት መነኮሳትን የወሲብ ባሪያ ማድረጋቸውን አመኑ በሽምግልና ወቅት በእድሜ ከፍ ያሉ፣ ሱሰኛ ያልሆኑ፣ አርአያ የሚሆኑ ሰዎች ግጭት የተፈጠረበት ቤተሰብን ጉዳይ በአንድ ቀን ሳይሆን ለወራት መከታተልና ማረቅ ያስፈልጋቸዋል ሲሉም ይመክራሉ።ይህ ባለመሆኑ ግን የታረቁ ሰዎች ከጥቂት ወራት በኋላ በድጋሚ የሚጋጩ ሲሆን፤ጥቃቱም ከፍ ብሎ እስከሞት ድረስ ይሄዳል በማለት በትዳር ውስጥ የሚፈጠር ግጭት የሚፈታበትን መንገድ ማጤን እንደሚያስፈልግ ያስገነዝባሉ። የቤተሰብ ድጋፍጥቃት የሚደርስባቸው ሴቶች ማስፈራሪያም ስለሚደርስባቸው ፍትህ እንዳያገኙ ያግዳል። ስለዚህም አንዲት ሴት በሕግ ጉዳይዋን ስትከታተል ደህንነቷ ተጠብቆ የምትቆይበት ማእከል እንደሚያስፈልግ ያነሳሉ። በአገራችን ያሉት ማቆያዎች በቂ አለመሆናቸውንም ያስረዳሉ። ጥቃት የደረሰባት ሴት ጠንካራ የቤተሰብ ድጋፍ ያስፈልጋታል የሚሉት ባለሙያዋ፤ የቅርብ ቤተሰቦች ጥቃት ወዳደረሰባት ሰው እንድትመለስ ከመገፋፋት ይልቅ ሊደግፏት እንደሚገባ ያስገነዝባሉ።በአብዛኛው ጥቃት የሚያደርሱ ወንዶች 'ለቤት ቀጋ ለውጭ አልጋ' እንደሚባለው፤ ቤት ውስጥ ክፉ ቢሆኑም ለውጪ ሰው ግን ደግ ስለሆኑ፣ 'ባሌ በደል አደረሰብኝ' ስትል የሚያምናት አታገኝም።• ሀርቪ ዋንስታይን 44 ሚሊየን ዶላር ካሳ ሊከፍል ነውብዙ ጊዜ ጥቃት የሚያደርሱ ወንዶች የባለቤታቸውን ቤተሰቦች ጥሩ አድርገው ስለሚንከባከቡ፤ የገዛ ቤተሰቦቿም ለሷ ጠበቃ መሆን ይከብዳቸዋል ይላሉ። ስለዚህ ወደባለቤቷ ቤተሰቦችም ሆነ ወደእሷ ቤተሰቦች መሄድ አለመቻሏ ብቻዋን እንድትሆን ያደርጋታል።አንድ ሰው መጀመሪያ ላይ ባህሪውን ሲያሳይ ማመን እንደሚያስፈልግ የሚናገሩት ወ/ሮ ዘሃራ፤ አንዲት ሴት የፍቅር ወይም የትዳር ጓደኛዋ አንዴ ጥቃት ሲያደርስ ወዲያው ማስቆም እንዳለባት ይመክራሉ።'ይቀየራል'፣ 'ይሻሻል' እያሉ መቆየት የአካል መጉደልና የሕህይወት ዋጋ ሊያስከፍል እንደሚችልም ያክላሉ።
",https://www.bbc.com/amharic/news-48277803
2,የኢትዮጵያ የውጭ ጉዳይ ሚኒስቴር ለተጠቀመው ካርታ ይቅርታ ጠየቀ,27 ሜይ 2019,"



Image copyright
Minstry of Ethiopian Foreign Affairs

የኢትዮጵያ የውጭ ጉዳይ ሚኒስቴር የተሳሳተና ተቀባይነት የሌለው የአፍሪካን ካርታ በድረ ገፁ ላይ በመጠቀሙ በይፋ ይቅርታ ጠይቋል።የኢትዮጵያ መንግሥት ሶማሊያ የሌለችበት የአፍሪካ ካርታ መጠቀሙንና በምትኩ ሶማሌ ላንድ ራሷን የቻለች አገር አድርጎ አቅርቧል ሲል ሚሞ የተባለው የሶማሊያ ሚዲያ ድርጊቱን ኮንኖታል።• የ15 ዓመቷ ታዳጊ የቴክኖሎጂ ኩባንያዎችን ቀልብ እየገዛች ነው• የጉግልና የሁዋዌ ፍጥጫ አፍሪካዊያንን የሚያሳስብ ነው?መሥሪያ ቤቱ ካርታውን የተጠቀመው ባለፈው ቅዳሜ የተከበረውን የአፍሪካ ቀንን አስመልክቶ በፃፈው ጽሁፍ ላይ ነበር።የኢትዮጵያ የውጭ ጉዳይ ሚኒስቴር በኦፊሴላዊ ድረ ገፁ የተጠቀመው የአፍሪካ ካርታ ሶማሊያ የኢትዮጵያ ግዛት እንደሆነች ተደርጎ ቀርቦበታል።በካርታው ላይ በሶማሌ ላንድ የምትገኘው ሃርጌሳ አስተዳዳር ራሷን የቻለች አገር እንደሆነች አሳይቷል።ካርታው በማህበራዊ ሚዲያዎች ከተዘዋወረ ከሰዓታት በኋላ ሚኒስቴር መሥሪያ ቤቱ ካርታውን ከገፁ ላይ ያጠፋው ሲሆን በኢፌዴሪ አርማ ተክቶታል። ስህተቱ በፈጠረው ውዥንብር መፀፀቱን የገለፀው ሚኒስቴር መሥሪያ ቤቱ የኢንፎርሜሽንና ቴክኖሎጂ ቡድኑ የድረ ገፁን ደህንነት ለማረጋጋጥ እየሰሩ መሆናቸውን ገልፀዋል።




Image Copyright @mfaethiopia
@mfaethiopia






Image Copyright @mfaethiopia
@mfaethiopia






",https://www.bbc.com/amharic/news-48419674
3,በደብረማርቆስ ዩኒቨርስቲ በተቀሰቀሰ ረብሻ የአንድ ተማሪ ህይወት አለፈ,27 ሜይ 2019,"



Image copyright
Facebook

በደብረ ማርቆስ ዩኒቨርሲቲ በተፈጠረ ግጭት አንድ ተማሪ መሞቱን ተማሪዎች ለቢቢሲ ገለጹ። ሟች ሰዓረ አብርሃ እንደሚባልና የሶስተኛ ዓመት የኢኮኖሚክስ ትምህርት ክፍል ተማሪ እንደነበረ ለማወቅ ችለናል።በዩኒቨርስቲው ከዓርብ ጀምሮ የተቀሰቀሰው ግጭት እስከዛሬ ድረስ አለመረጋጋቱን ተማሪዎቹ ገልጸዋል።በደብረማርቆስ ዩኒቨርሲቲ የህዝብ ግንኙነት እና ኮሙኒኬሽን ኃላፊ አቶ ደሳለው ጌትነትም በተቋሙ ከባለፈው አርብ 11 ሰዓት ጀምሮ ግጭቶች መኖራቸውን አረጋግጠዋል። በዚህም አርብ ግንቦት 16 ላይ 3 ልጆች ጉዳት እንደደረሰባቸው ተናግረው ልጆቹ አሁን ሆስፒታል ይገኛሉ ብለዋል። የተጎዱት ተማሪዎች በባህርዳር እና አዲስ አበባ ሪፈራል ተጽፎላቸው ወደዚያው መወሰዳቸውንም ጨምረው ያስረዳሉ። • የኢትዮጵያ የውጭ ጉዳይ ሚኒስቴር ይቅርታ ጠየቀ• የጄል ኦጋዴን እስር ቤት ኃላፊ ተይዞ ለኢትዮጵያ ተሰጠ• አይስላንድ አንድ ተማሪ ብቻ የቀረውን ትምህርት ቤት ልትዘጋ ነው በግጭቱ ሁለት ተማሪዎች በድንጋይና በዱላ ጉዳት እንደደረሰባቸው የዓይን እማኞቹ ለቢቢሲ አረጋግጠዋል።በተፈጸመበት ጥቃት ምክንያት አንደኛው ተማሪ ወድያውኑ ህይወቱ ማለፉንና ሌላኛው ተማሪ ደግሞ ለህክምና እርዳታ ወደ ባህርዳር መወሰዱን ከተማሪዎቹ መረዳት ችለናል።የረብሻውን ምክንያት እስካሁን ማረጋገጥ አልቻልንም ያሉት የሕዝብ ግንኙነት ኃላፊው አርብ ዕለት ተሳትፎ የነበራቸውን የተወሰኑ ልጆች ፖሊስ ተከታትሎ ከግቢ ውጭ ይዟቸው ፖሊስ ጣቢያ ስለሚገኙ ጉዳያቸው እየተጣራ ነው በማለት የግጭቱ መንስኤ ከዚያ በኋላ ተጣርቶ የሚታወቅ ይሆናል ብለዋል።በአሁኑ ሰዓት በዩኒቨርሲቲው አዳራሽ የተጠለሉ ተማሪዎች እንዳሉ የተገለፀ ሲሆን ትላንት የሟችን አስክሬን ለመሸኘት የተሰበሰቡ ተማሪዎችም ""ትምህርቱ ይቅርብን ወደ መጣንበት መልሱን"" በማለት ለዩኒቨርሲቱው ፕሬዚዳንት ጥያቄ ማቅረባቸውን ነግረውናል።


Image copyright
Fereyat

የዩኒቨርስቲው ፕሬዚዳንቱ በበኩላቸው በፖሊስና የፌደራል ጸጥታ ሃይሎች እገዛ ደህንነታችሁ ለማስጠበቅ እንሰራለን በማለት ምላሽ መስጠታቸውን ተማሪዎቹ ይናገራሉ።አሁን ረብሻ የለም፤ ተማሪዎች ግን ወደ ትምህርትም ሆነ ወደ ጥናት የሚያመሩበት ሁኔታ የለም። ችግሩ ስለማይታወቅ ከፖሊስ ጋር ችግሩን በመለየትና መፍትሔ ለመስጠት እየሠራን ነው ያሉት ደግሞ ሕዝብ ግንኙነት ኃላፊው ናቸው። ግጭቱ በብሔር መካከል የተነሳ አይደለም የሚሉት ኃላፊው ትምህርት አለመጀመሩን አረጋግጠው የመማር ማስተማሩ ስራ ግን ማክሰኞ ይቀጥላል ብለዋል።ለምርመራ ወደ አዲስ አበባ የተላከው የሟች ተማሪ አስከሬን ዛሬ ከሰአት ወደ ትውልድ ስፍራው ትግራይ ሽረ እንዳስላሴ ከተማ እንደሚላክ አንድ ስሟ እንዲገለጽ ያልፈለገች ተማሪ ለቢቢሲ ተናገራለች።  አቶ ደሳለው በበኩላቸው አስከሬኑ ለምርመራ ወደ አዲስ አበባ እንዳልተላከና ወደ ቤተሰቦቹ እንደተሰኘ ገልፀዋል። 
",https://www.bbc.com/amharic/48419946
4,የአሃዱ ኤፍ ኤም ጋዜጠኛ ታምራት አበራ ፍርድ ቤት ሳይቀርብ በመታወቂያ ዋስ ተለቀቀ,27 ሜይ 2019,"



Image copyright
Ahadu FM Facebook page

አርብ አመሻሽ ላይ በሠንዳፋ ፓሊስ በሥራ ገበታው ላይ እያለ በቁጥጥር ሥር የዋለው የአሀዱ ኤፍኤም ጋዜጠኛ ታምራት አበራ ዛሬ በመታወቂያ ዋስ መለቀቁን የጣቢያው ምክትል አዘጋጅ ሊዲያ አበበ ለቢቢሲ አረጋግጠዋል።ጋዜጠኛው ዛሬ ፍርድ ቤት ሳይቀርብ የዋስ መብቱ እንደተከበረለት የተናገሩት ምክትል አዘጋጅዋ እርሳቸው፣ የዜና ክፍል ኃላፊውና ምክትል ኤዲተሩ ረቡዕ ዋስ ይዘው መጥተው ቃላቸውን እንዲሰጡ እንደተነገራቸው ለማወቅ ችለናል።አርብ ከምሽቱ 11፡00 አካባቢ ሁለት የኦሮሚያ ሰንዳፋ አካባቢ ፖሊስ አባላት ከአዲስ አበባ ቦሌ ክፍለ ከተማ ወረዳ 8 ፖሊስ መምሪያ ባልደረባ ጋር በመሆን በአሃዱ ኤፍ ኤም ሬዲዮ ጣቢያ ቢሮ በመምጣት ጋዜጠኛ ታምራት እና የሬዲዮ ጣቢያው ሥራ አሥኪያጅ አቶ ጥበቡ በለጠ እንደሚፈለጉ በመግለፅ መጥሪያ ማሳየታቸውን የጣቢያው ምክትል አዘጋጅ  ለቢቢሲ ተናግረዋል። በወቅቱ ጋዜጠኛ ታምራት የተፈለገበት ጉዳይ ምን እንደሆነ ጠይቀው ፖሊስ አስሮ እንዲያመጣቸው መታዘዙን ቀሪውን ፍርድ ቤቱን ትጠይቃላችሁ በማለት ወደ ፖሊስ ጣቢያ ወስደውታል። • የኢትዮጵያ የውጭ ጉዳይ ሚኒስቴር ይቅርታ ጠየቀ• የጄል ኦጋዴን እስር ቤት ኃላፊ ተይዞ ለኢትዮጵያ ተሰጠ• አይስላንድ አንድ ተማሪ ብቻ የቀረውን ትምህርት ቤት ልትዘጋ ነው በእለቱ እስከ ምሳ ሰዓት የጣቢያው ሥራ አስኪያጅ አቶ ጥበቡ በሥራ ገበታቸው ላይ የነበሩ ቢሆንም ከሰአት ግን እንዳልነበሩ ያስረዱት ምክትል አዘጋጇ የዛኑ እለት አመሻሽ ላይ ከሀገር ውጪ ለሥራ ወጥተው እንደሚገኙ አረጋግጠዋል።ፖሊስ ወደ አሀዱ ቢሮ በመጣበት ወቅት በመጥሪያው ላይ ተጠርጣሪዎች ተብለው አራት ሰዎች ስማቸው ሰፍሮ ማየታቸውን የሚናገሩት አዘጋጇ አንደኛዋ የፍርድ ባለ እዳዋ ሲሆኑ ሌሎቹ ሦስቱ የእርሳቸው ቤተሰቦች መሆናቸውን ገልፀዋል።እነዚህ የፍርድ ባለ እዳ እና ተጠርጣሪዎቸ ክሱ የተመሰረተበት ሰንዳፋ አካባቢ ነዋሪ መሆናቸውንና አሁንም በመኖሪያ ቤታቸው እንደሚገኙ የሚናገሩት ሊዲያ እነርሱ ፍርድ ቤትም ሆነ ፖሊስ ጣቢያ  እንዲቀርቡ እንዳልተደረገ ይናገራሉ።  ጋዜጠኛ ታምራት  በቁጥጥር ስር በዋለበት ወቅት ጉዳዩ በሽምግልናና በንግግር የሚፈታ ከሆነ በማለት የሬዲዮ ጣቢያው የሚገኝበት ቦሌ ክፍለ ከተማ ወረዳ 8 ፖሊስ መምሪያ እንደተወሰደ የሚናገሩት ሊዲያ የጣቢያውን አዛዥ በማነጋገር ሠንዳፋ ነው የምንወስደው በማለት ወደዚያው እንደወሰዱት ያስረዳሉ። በአሁኑ ሰዓት ሠንዳፋ በኬ 02 የሚባል የከተማው ፖሊስ  ጣቢያ ውስጥ የሚገኘው ጋዜጠኛ  የአሀዱ ሬዲዮ ጠበቃ አቁሞለት እንዲከራከርለት እንዳደረገ ተናግረዋል።ይህ ዘገባ እስከተጠናቀበት ድረስ ፖሊስ ሁለት ጊዜ የጋዜጠኛውን ቃል መቀበሉን የተናገሩት ሊዲያ ሁለት አቃቢያነ ሕጎች የጣቢያውን ባልደረቦች ቃል መቀበላቸውንም ለማወቅ ችለናል። ጋዜጠኛ ታምራት በሠንዳፋ ፖሊስ በቁጥጥር ሥር የዋለው በሰራው ዘገባ ምክንያት ነው የሚሉት የጣቢያው ምክትል አዘጋጅ ዘገባው ለጣቢያው የተሰራ ስለሆነ በብሮድካስት አዋጁ መሰረት ሊጠየቅ የሚገባው ጣቢያው ነው በማለት ከዚህ በፊት ፍርድ ቤቱ የዘገባውን ቅጂ ጠይቆ መውሰዱን ያስታውሳሉ።በዘገባው ምክንያት የተከሰሱት ሥራ አስኪያጅና ሪፖርተሩ ብቻ መሆናቸውን አስረድተዋል።ጉዳዩ ምን ነበር?ዘገባው በሠንዳፋ ከተማ የገጠር ቀበሌዎች አካባቢ ባሉ ቀበሌዎች በሁለት ተከራካሪ ቤተሰቦች መካከል ያለ የውርስ ጉዳይ ነው።  ወደ አሀዱ ቢሮ የመጡት አንዲት ግለሰብ ከአባታቸው መሬት ወርሰዋል።  ወራሽ ነን የሚሉ የወንድሞቻቸው ልጆች ከስሰው በ2001 ዓ.ም ወደ አሀዱ ቢሮ ለመጡት እናት ተፈርዶላቸው ነበር። • ፌስቡክ የአፍሪካ የዴሞክራሲ ሥርዓት ላይ ተጽዕኖ እያሳደረ ነው?አያት ለልጅ ልጅ ማውረስ አይችልም በሚል ፍርድ ቤቱ ክሱን ዘግቶት ነበር። ነገር ግን በ2009 ከሳሽ የነበሩት ልጆች በተከሳሽ አባት ስም የአባታቸውን ስም አስቀይረው መጥተው በ2009 ይገባቸዋል ተብሎ ተፈርዶላቸው ነበር። እኚህ እናት ከይግባኝ ሰሚ ቤት  እስከ ሰበር ሰሚ ችሎት ድረስ ሄደው የታችኛው ፍርድ ቤት ውሳኔ  ይፅና የሚል ውሳኔ ለልጆቹ ተፈረደ። እኝህ እናት ሕጋዊ ወራሽ እኔ ሆኜ ሳለሁ የአስተዳደር በደል ደርሶብኛል ሲሉ ወደ አሀዱ ሬዲዮ ጣቢያ መጡ። ጣቢያውም የሚመለከተውን አካል ግራ ቀኝ አነጋግሮ ዘገባ ሰርቷል ይላሉ ምክትል አዘጋጇ።ጋዜጠኛ ታምራት ላይ የተለያዩ ማስፈራሪያዎች እየደርሱበት እንደነበር የሚገልፁት አዘጋጇ አሀዱ ኤፍ ኤም ከዚህ በፊት በብሮድካስት ባለሰልጣንም ሆነ በሌላ አካል ቅሬታ ቀርቦበት እንደማያውቅ ተናግረዋል።የኦሮሚያንም ሆነ የሰንዳፋ ፖሊስን ለማነጋገር ያደረግነው ጥረት አልተሳካም።የሚዲያ ሕጉ ምን ይላል?የሕግ ባለሙያና የኢትዮጵያ ሚዲያ ሕግ ማሻሻያ የጥናት ቡድን መሪ የሆኑት አቶ ሰለሞን ጎሹ አንድ ጋዜጠኛ ለሚሠራው ሥራ ኃላፊነት አለበት ያሉ ሲሆን፣ ""ተላለፈ በተባለው የሕግ ማዕቀፍ የሚወሰን ቢሆንም እንደተላለፈው ሕግ ግለሰቡም ሆነ የሚዲያ ተቋሙ የሚጠየቅበት አግባብ አለ"" ይላሉ።ይሁን እንጂ እርሳቸው እንደሚሉት አንድ ጋዜጠኛ ለሚሰራው ስህተት የማረሚያ ዕድል ሊሰጠው ይገባል።የወንጀል ጉዳይ ከሆነ ግለሰቡም ሆነ ተቋሙ ተጠያቂ የሚሆኑበት አግባብ ሲኖር በፍትሃብሄር ሲሆን የጋዜጠኛው ኃላፊነት ተትቶ ተቋሙ የሚጠየቅበት አግባብ ይኖራል ብለዋል።ነገር ግን እንደ ሁኔታው ጋዜጠኛውም የሚጠየቅበት አግባብ አለ በማለት ያክላሉ።አቶ ሰለሞን የመገናኛ ብዙሃኑን ሕግ 590ን ጠቅሰው "" ጋዜጠኛ በሥህተት አይከሰስም፤ ከተሳሳተ ማረሚያ ያወጣል እንጂ አይከሰስም"" ይላሉ። ባለሙያው እንደሚያስረዱት ከተጠየቀም በሕግ የተቀመጡ የተለያዩ አንቀፆች ላይ ተመስርቶ ነው ሲሉ ያብራራሉ።የጋዜጠኛ ታምራት ጉዳይን ያነሳንላቸው ባለሙያው የጉዳዩን ዝርዝር ባያውቁትም ""ጋዜጠኛ ስህተት መስራት አንዱ የሕይወቱ አካል ነው፤ የሠራቸውን ወንጀሎች አሊያም የሕግ ጥሰቶች ተጠቅሶ ነው መጠየቅ ያለበት"" በማለት ያብራራሉ።አክለውም ጋዜጠኛ ተጠርጥሮ እንኳን ቢታሰር ""ሲከራከር ታስሮ አይደለም፤ የዋስትና መብቱን አቅርቦ ፍርድቤቱን የሚጠይቅ ሳይሆን ጋዜጠኛ በመሆኑ ፍርድ ቤቱ ራሱ ወጥቶ እንዲከራከር እንዲፈቀድለት የሚዲያ ሕጉ ያዛል"" ይላሉ።የሚዲያ ሕጉ የተለያዩ ችግሮች ቢኖሩበትም በዚህ ጉዳይ ግን ግልፅ የሆነ ድንጋጌ ነው ያለው ብለዋል።አንድ ጋዜጠኛ ስህተት ቢሰራ ማረሚያና ማስተካካያ እንዲያወጣ የሚገደድ ሲሆን የሠራው ስህተት ታስቦበትና ታቅዶበት ነው ከተባለም የወንጀል ሕግ ስለሚሆን ያኔ በጋዜጠኛው ላይ ክስ መመስረት ይቻላል ሲሉ ሀሳባቸውን ይቋጫሉ።
",https://www.bbc.com/amharic/news-48419945
5,246 የኮኬይን ከረጢቶችን የዋጠው ግለሰብ አውሮፕላን ላይ ሞተ,28 ሜይ 2019,"



Image copyright
Getty Images

ከሜክሲኮ ከተማ በተነሳው አውሮፕላን ተሳፋሪ የነበረው ጃፓናዊ 246 ከረጢት ኮኬይን በመዋጡ ሕይወቱ ሊያልፍ ችሏል።በዚህም ምክንያት በረራው በጃፓኑ ናሪታ ዓለም አቀፍ አውሮፕላን ማረፍ የሚጠበቅበት ቢሆንም በሜክሲኮዋ ሶኖራ ግዛት ለማረፍ ተገዷል።ባለስልጣናት እንዳሉት ዩዶ ኤን የተባለው ግለሰብ ሆዱ ውስጥ በደበቀው ዕፅ ምክንያት ጭንቅላቱ ውስጥ ባጋጠመው የፈሳሽ መጠራቀም ሳቢያ ሊሞት ችሏል።• “ጠቅላይ ሚንስትር ዐብይ ከደወሉልን በኋላ ተረጋግተናል” የናዝራዊት አበራ እህት ይህ ግለሰብ ከኮሎምቢያ ዋና ከተማ ቦጎታ የጀመረውን ጉዞ ቀይሮ ወደዚህ በረራ እንደገባም ታውቋል። የሶኖራ ጠቅላይ አቃቤ ሕግ በሰጠው መግለጫ መሠረት የእፅ ከረጢቶቹ 2.5 ሴንቲ ሜትር ርዝመትና 1 ሴንቲ ሜትር ስፋት አላቸው። በግለሰቡ ላይ በተደረገው የውስጥ አካል ምርመራም እነዚህ ከረጢቶች በግለሰቡ ሆድና አንጀት ውስጥ እንደታዩ ተነግሯል። 


Skip Twitter post  by @fgjesonora

⭕️ Autopsia revela que fueron 246 envoltorios de narcóticos en el cuerpo del pasajero de origen japonés, lo que le ocasionó la muere en el aeropuerto de #Hermosillo. 🔗 Detalles 👉 https://t.co/xlO4FzOKo0 pic.twitter.com/aM59e1gqg4— FGJE SONORA (@fgjesonora) 26 ሜይ 2019

End of Twitter post  by @fgjesonora







አውሮፕላኑ በህረሞሲሎ ከተማ በድንገት ካረፈ በኋላ ቀሪዎቹ 198 ተሳፋሪዎች ጉዟቸውን እንደገና መቀጠላቸውም ተገልጿል።የሜክሲኮ ባለስልጣናት ጉዳዩን በመመርመር ላይ ይገኛሉ።
",https://www.bbc.com/amharic/news-48429703
6,አይስላንድ አንድ ተማሪ ብቻ የቀረውን ትምህርት ቤት ልትዘጋ ነው,27 ሜይ 2019,"



Image copyright
Getty Images

በሃገረ አይስላንድ ግሪምሲይ በምትሰኝ ከተማ የሚገኝ ትምህርት ቤት አንድ ተማሪ ብቻ ስለቀረው ሊዘጋ ስለመሆኑ ተነገረ። በአነስተኛ የደሴት ከተማ ላይ የሚገኘው ትምህርት ቤቱ፤ እአአ 2001 ላይ 14 ተማሪዎች ነበሩት። ይሁን እንጂ ከአንድ ዓመት በፊት የትምህርት ቤቱ የተማሪዎች ቁጥር ወደ 4 ዝቅ ብሎ ነበር። የአንድ ቤተሰብ አባላት ደሴቷን ለቀው ወደ ሌላ ሥፍራ ለመዘዋወር መወሰናቸው በትምህርት ቤቱ አንድ ተማሪ ብቻ እንዲቀር ምክንያት ሆኗል። • ፊደል ያልቆጠሩት ኢትዮጵያዊት የቀዶ ህክምና ባለሙያ የቀረው አንድ ተማሪ በቀጣዩ የትምህርት ዓመት ወደ ዘጠነኛ ክፍል ይዘዋወር ነበር። ነገረ ግን ላልተወሰነ ጊዜ ትምህርት ቤቱ ዝግ ሆኖ ይቆያል ተብሏል። ''ትምህርት ቤቱ ከተገነባ ከ40 ዓመታት በላይ አስቆጥሯል። ለአካባቢው ማኅብረሰብም ዘረፈ ብዙ አገልግሎቶችን ሲሰጥ ቆይቷል። የመሰብሰቢያ አዳራሽ፣ የህጻናት መዋያ፣ የሃኪሞች ቢሮ ሆኖ አገልግሏል። ትምህርት ቤቱ ተዘግቶ ይቀራል ብዬ አላስብም።'' በማለት የትምህርት ቤቱ ርዕሰ መምህርት ካረን ኖት ቪኩዳጉር ለተሰኝ ለአካባቢው ጋዜጣ ተናግረዋል። • በዋግ ኸምራ አስተዳደር 7 የዳስ ት/ቤቶች አሉግሪምሲይ ለተሰኘችው ይህች የደሴት ከተማ ዋነኛ የገቢ ምንጭ የአሳ ምርት የነበረ ሲሆን በአካባቢው የነበሩ አሳ አምራቾች ንግድ አልሳካ ቢላቸው አካባቢውን ለቀው ወጥተዋል። ጎብኚዎችም ቢሆኑ ይህችን በረዷማ አካባቢ የሚጎበኙት በሞቃታማ ወራት ብቻ ነው። ምንም እንኳ የአይስላንድ መንግሥት ተደራሽ ወዳልሆኑት ግሪምሲይ እና ሌሎች ሥፍራዎች በድጎማ የአየር ትራንስፖርት አገልግሎት ቢያቀርብም ይህ ነው የሚባል ፋይዳ ለአካባቢው እንዳላመጣ ይታመናል።
",https://www.bbc.com/amharic/news-48419804
7,ምርጫው በተያዘለት ጊዜ እንደሚካሄድ ብሔራዊ ምርጫ ቦርድ ገለፀ,27 ሜይ 2019,"




ብሔራዊ ምርጫ ቦርድ በቀጣይ ለሚደረገው ምርጫ ያስፈልገኛል ያለውን 3.7 ቢሊዮን ብር ለህዝብ ተወካዮች ምክር ቤት የበጀት ኮሚቴ መጠየቁን የብሔራዊ ምርጫ ቦርድ  ሰብሳቢ ወ/ት ብርቱካን ሚደቅሳ ዛሬ በሰጡት መግለጫ ተናግረዋል።ወጪው ከህዝብ ቁጥር መጨመርና አንዳንድ ምክንያቶች ጋር ተያይዞ ከዚህ በፊት ከነበሩት ምርጫዎች ጋር ሲወዳደር ከፍተኛ መሆኑን የተናገሩት ወ/ት ብርቱካን ከዚህም ውስጥ 900 ሚሊዮን ብር ከአጋር ድርጅቶች ለማግኘት ታቅዷል። •የቦርዱ ማሻሻያና የብርቱካን ሹመት ምንና ምን ናቸው?ከቀጣዩ ምርጫ ጋር ተያይዞ በተለያዩ አካላት ዘንድ የፀጥታ ችግር በተለያዩ ቦታዎች የሚነሱ የማንነትና ራስን የማስተዳደር ጥያቄዎች ስጋቶች ጋር ተያይዞ በቀጣዩ ምርጫ ላይ ፈታኝ ሁኔታዎች ሊደቀኑ እንደሚችሉ የተለያዩ አካላቶች እየገለፁ ሲሆን ይህንን  የቦርዱ ኃላፊ ጉዳዩን እንደሚረዱት ገልፀዋል። በተለይም ከጥቂት ወራት በፊት መካሄድ የነበረበት ኃገራዊ የህዝብና የቤቶች ቆጠራ በተለያዩ ምክንያቶች ካለመከናወኑ ጋር ተያይዞ፤ ቀጣዩ ምርጫ እንዴት ሊካሄድ ይችላል የሚሉ ጥያቁ የተጠየቁት የቦርድ ኃላፊዋ በኢትዮጵያ ባለው የምርጫ አሰራር አወቃቀር መሰረት የመራጮች ምዝገባ ከቤትና ከህዝብ ቆጠራው ጋር ቀጥታ የሚመሰረት እንዳልሆነ ነው። ነገር ግን  ምርጫውና የህዝብ ቆጠራው ቢደጋገፉ ጠቃሚ መሆኑንም አልደበቁም። •""ቀጣዩን ምርጫ ከዳር ሆኜ ባልታዘብም ተወዳዳሪ ግን አልሆንም"" ብርቱካን ሚደቅሳበተለይም አገሪቱ ካለችበት የፀጥታ ስጋቶች ጋር ተያይዞ ምንም እንኳን ምርጫው ሊራዘም ይችላል የሚሉ አስተያየቶች ከተለያዩ አካላት ቢሰሙም ምርጫ ቦርዱ ማንኛውንም ስራ እያከናወነ ያለው ምርጫው በህገ መንግሥቱ በተያዘለት ቀነ ቀጠሮ ይከናወናል በሚል እሳቤ እንደሆነና፤ በተለያዩ ምክንያቶች ግን ጊዜው ሊቀየር እንደሚችል ጠቆም አድርገዋል።""እስካሁን ባለው ሁኔታ እኛ እየሰራን ያለነው ምርጫው በተያዘለት ጊዜ እንደሚከናወን ታሳቢ አድርገን፤ በዛን ጊዜ ለመድረስ ነው።"" ብለዋል። 
",https://www.bbc.com/amharic/48424921
8,በጃፓን በተፈጸመ ጥቃት ከሞቱት ሦስት ሰዎች መካከል አንዲት ህጻን ትገኝበታለች,28 ሜይ 2019,"



Image copyright
Reuters

ወደ ትምህርት ቤት ለመሄድ አውቶቡስ እየጠበቁ የነበሩ ሕፃናት በስለት ጉዳት እንደደረሰባቸው ተነገረ።ጥቃቱ የተፈፀመው በደቡባዊ ቶኪዮ ሲሆን 18 ሰዎች ጉዳት ሳይደርስባቸው እንዳልቀረ ተገልጿል። አንዲት የመጀመሪያ ደረጃ ተማሪ እና አንድ የ39 አመት ጎልማሳ በጥቃቱ መገደላቸው ታውቋል። ጥቃቱን አድርሷል የተባለ እድሜዎቹ በ50ዎቹ የሚገመት ግለሰብ ራሱን በያዘው ስለት አንገቱ አካባቢ የወጋ ሲሆን በፖሊስ በቁጥጥር ስር ከዋለ በኋላ እንደሞተ ተነግሯል።ጥቃቱ የደረሰባቸው 16 ሕፃናት ሴት ተማሪዎች መሆናቸው የታወቀ ሲሆን ወንጀሉ የተፈፀመበትን ሁለት ቢላ ፖሊስ በእግዚቢትነት ይዟል።• ምርጫ ቦርድ በቀጣይ ለሚካሄደው ምርጫ 3.7 ቢሊዮን ብር ጠየቀ • የኢትዮጵያ የውጭ ጉዳይ ሚኒስቴር ይቅርታ ጠየቀ• ጋዜጠኛ ታምራት አበራ በመታወቂያ ዋስ ተለቀቀተማሪዎቹን ወደ ትምህርት ቤታቸው ለመውሰድ በስፍራው ተገኝቶ የነበረው አሽከርካሪ እንደተናገረው ጥቃት አድራሹ ወደ መኪናው ለመግባት ተራ ይዘው የነበሩ ተማሪዎችን በስለት መውጋት እንደጀመረ እና በኋላም ወደ መኪናው በመግባት ውስጥ ያሉትንም እንደወጋቸው አስረድቷል።አንድ የአይን ምስክር ""በአውቶቡስ ማቆሚያው አካባቢ አንድ ሰው ወድቆ ደም ሲፈስሰው አይቻለሁ"" በማለት ለቢቢሲ ተናግሯል። ''ተማሪዎችም ወድቀው ተመልክቻለሁ... ሰላማዊ አካባቢ ነበር። እንዲህ አይነት ነገር ማየት ያስፈራል'' ሲል የተሰማውን ለጋዜጠኞች ተናግሯል።የአደጋ ጊዜ ሰራተኞች በስፍራው ደርሰው የተጎዱትን እርዳታ እያደረጉ ሲሆን ለይፋዊ የስራ ጉብኝት አሜሪካ የሚገኙት ዶናልድ ትራምፕም የተሰማቸውን ሐዘን ገልጠዋል።ጃፓን እንዲህ አይነት ጥቃቶች በስፋት ከማይስተዋልባቸው ሀገራት መካከል አንዷ ስትሆን ከቅርብ ጊዜ ወዲህ ግን በስለት የሚደርሱ ጥቃቶች ቁጥር እየጨመረ መጥተዋል። 
",https://www.bbc.com/amharic/48429821
9,"ኤቨረስት፡ "" ከተራራው ጫፍ ሰዎች ሲወድቁ አይቻለሁ"" ሲራክ ስዩም",26 ሜይ 2019,"



Image copyright
Sirak Seyoum

ትናንት ቅዳሜ የኤቨረስት ተራራን ወጥቶ ካጠናቀቀ በኋላ የሞተው እንግሊዛዊ ሮቢን ሃይነስ፤ በቅርቡ ተራራው ላይ የሞቱትን ሰዎች ቁጥር 10 አድርሶታል። የ44 ዓመቱ ሮቢን ሕይወቱ ያለፈው ጉዞውን አጠናቆ ተራራውን ሲወርድ ባጋጠመው ህመም ነበር።  ኢትዮጵያዊው ሲራክ ስዩምም ይህንኑ ተራራ ሚያዚያ 15 /2011 ዓ.ም መውጣት መጀመሩን ዘግበን ነበር። ሲራክ ምን ላይ ደርሷል?• ኢትዮጵያዊው የዓለማችን ትልቁን ተራራ መውጣት ጀመረሲራክ በተራራው ላይ ያሉትን አራት ካምፖች ሲለማመድ ቆይቶ የመጨረሻውና አራተኛው ካምፕ ላይ ደርሶ ነበር። ገና ተራራውን ለመውጣት ሲያስብ ፈታኙን ጊዜ የተጋፈጠ ቢሆንም ከካምፕ አራት በኋላ ደግሞ የበለጠ የተራራውን ፈታኝ ሁኔታ ገጥሞታል። ተራራው አናት ለመድረስ ከሚነሱበት ካምፕ አራት ከደረሱ በኋላ ምግብ ተመግበው፣ ተዘገጃጅተው፣ ኦክስጅን ይዘውና ትንሽ ጋደም ብለው ለጉዟቸው ተሰናዱ።ሲራክ እንደሚለው ከባህር ጠለል በላይ 8 ሺህ ሜትር ከፍታ በላይ በሆነው በዚህ ካምፕ ላይ መተኛት አይቻልም። የተራራው ከፍታ፣ ነፋሱ፣ ጉጉቱና ያለው ስጋት ተደራርበው እንቅልፍ አላስወሰዳቸውም። በዚህ ሁኔታ ረቡዕ ግንቦት 7/2011 ዓ.ም ከምሽቱ 3፡00 ሰዓት አካባቢ ካምፑን ለቆ ጉዞ ጀመረ። ወደ ተራራው ጫፍ ለመጠጋትም ለ11 ሰዓታት የሌሊት ጉዞ አድርጓል፤ ይሁን እንጂ ተራራው ጫፍ ላይ ለመድረስ 400 ሜትር ሲቀረው ሳያጠናቅቅ መመለሱን ነግሮናል።ምክንያቱን የጠየቅነው ሲራክ ""እኔ የማስበው የጥፍር፣ የጣትና የእግር መቆረጥን ነበር"" ይላል። ኔጋቲቭ 40 ዲግሬ ሴንቲ ግሬድ የተለካውን ቅዝቃዜ አልቻለውም።  ቅዝቃዜው የሰውነት መገጣጠሚያዎችን ሰርስሮ ሲገባ የደም ዝውውርን ያስተጓጉላል። ይህም ይበልጥ ተጋላጭ የሆኑ የሰውነት ክፍሎችን መቁረጥ ይጀምራል።• የኤቨረስት ተራራን የወጡ ታዳጊዎች ተሸለሙእንዲህ ዓይነት ስጋት ይኑረው እንጂ በጉዞው ስህተት ሰራሁ ብሎ የሚያስበውንም ሳይጠቅስ አላለፈም። የጉዞ መሪው ጭንቅላትን ከጉዳት የሚከላከለው ቆብ(ሄልሜት) ክፍተት ስላለውና ይበልጥ ቅዝቃዜ ስለሚያስገባ እንዲተወው ቢመክረውም አለመስማቱ አንዱ ምክንያት እንደሆነ ይጠቅሳል። በኋላ ላይ ግን ሄልሜቱን አውልቆ ጉዞውን ለመቀጠል ሞክሮ ነበር። ይህ ብቻም ሳይሆን ቀደም ሲል በቂ ውሃ ባለመጠጣቱ አቅም ሲያንሰውና ሰውነቱ የፈሳሽ እጥረት ሲገጥመው እንደታወቀው ይናገራል። "" በሻንጣዬ የያዝኩትን ምግብም ይሁን ፈሳሽ አልነካሁትም ነበር"" የሚለው ሲራክ  አረፍ ብሎ ምግብ ተመገበ፤ ውሃም ጠጣ፤ ነገር ግን ሰውነቱ ቀድሞውኑ ስለተዳከመ የጉዞ መሪው ፎቶግራፍ ተነስተው እንዲመለሱ መከረው፤ እርሱም ተስማማ።ሲራክ በጉዞው ምን አጋጠመው?""የትም ስንሄድ እንደ ታማሚ ኦክስጅን በአፋችን ላይ አድርገን ነው"" የሚለው ሲራክ በካምፕ አራት ድንኳኑ ውስጥ ተኝቶ ሳለ በአጋጣሚ አፉ ላይ ተገጥሞ የሚተነፍስበት ኦክስጅን ወልቆ ነበር። አጋጣሚ ሆኖ አብሮት የነበረው ካናዳዊ ተራራ ወጪ ቀስቅሶ ኦክስጅኑን እንዲያደርግ ባይነግረው ኖሮ በዚያው የሚያሸልብበት አጋጣሚ ከፍተኛ ነበር።""አንዳንድ ተራራ ወጪዎች፤ ኦክስጅን ይጨርሱና ወደ ጎረቤት ድንኳን ለመዋስ ይመጣሉ፤ ነገር ግን ማን ይሰጣቸዋል"" ሲል ሁሉም ሰው ከራሱ በስተቀር ሌላ ሰው መርዳት የማይችልበት ቦታም እንደሆነ ይናገራል።ተራራውን መውጣት በራሱ ልምድን የሚጠይቅና ፈታኝ ቢሆንም እርሱ ግን የከፋ ጉዳት ሳይገጥመው ሊመለስ ችሏል።


Image copyright
AFP/PROJECT POSSIBLE


አጭር የምስል መግለጫ

                    በዚህ ዓመት ብቻ 20 የሚሆኑ ተራራ ወጪዎች ሕይወታቸው አልፏል
                

የተራራ ወጪዎችን ሕይወት የሚቀጥፈው ምንድን ነው? ""ተራራውን ስወጣ ከተራራው አናት ላይ ሰው ሲወድቅ አይቻለሁ"" የሚለው ሲራክ በወቅቱ የሆነውን አይቶ ማመን አልቻለም ነበር። እርሱ እንደሚለው ሰውዬው እየወጣ የነበረው በኔፓል አቅጣጫ ባለው የተራራው ክፍል ቢሆንም የወደቀው ግን በቻይና በኩል በሚገኘው ሌላኛው የተራራው ክፍል ነው። ""አስክሬኑን ለማንሳት የወደቀበት አቅጣጫ ቢታወቅም፤ አካሉን ማግኘት ግን የማይቻል ነው"" ይላል- አስከፊነቱን ሲገልፅ። በጣም በመደንገጥም ውስጡን ማዳመጥ ጀምሮ ነበር። በተለይ በዚህ ዓመት በርከት ያሉ ተራራ ወጪዎች ሕይወት እንዳለፈ ሲራክ ይናገራል። አንድ የእርሱ የቡድን አባል የሆነም ሰው ተራራውን ወጥቶ ከጨረሰ በኋላ እግሩ ከፍተኛ ጉዳት አጋጥሞት ከካምፕ ሁለት በሄሊኮፕተር መወሰዱን ይገልፃል።ተራራ ወጪዎች ወደ ተራራው ሲወጡ፣ አጠናቀው ሲመለሱ፣ አሊያም አገር ሰላም ብለው በተኙበት ድንኳናቸው ውስጥ ሕይወታቸው ሊያልፍ ይችላል። ተራራው ጫፍ ደርሰው ከተመለሱ ሁለት ህንዳዊያንም፤ ካምፕ አራት ከእነርሱ ድንኳን ብዙም ሳይርቅ ጠዋት ሲነሱ የአንደኛውን አስክሬን እንዳዩት ነግሮናል።ሌላም ተራራ ወጪ እንዲሁ ተራራውን አጠናቆ ከተመለሰ በኋላ ጠዋት ድንኳኑ ሲፈተሽ ከቦታው እንዳልተገኘ ሲራክ ይናገራል።ለዚህ ሁሉ አንዴ ከፍያለሁ በሚል የራሳቸውን አቅም ሳያገነዘቡ መጓዝ፣ የኦክስጅን ማለቅ፣ የከፍታ ቦታ ፍርሃት፣ ራስን መሳት፣ የትራፊክ መጨናነቅ ዋና ዋናዎቹ ምክንያቶች እንደሆኑ ይናገራል።እርሱ እንደሚለው በተለይ በተራራው ላይ እንደ ጉንዳን መስመር ሰርተው የሚጓዙት ተራራ ወጪዎች ቀስ ብለው ስለሚራመዱና ብዙ ጊዜ እነርሱን ለማለፍ አስቸጋሪ ስለሚሆን ጉልበት ያልቃል። በዚህ ጊዜ ባልተገባ መልኩ ለመቅደም ሲሞክሩ አሊያም እዚያው ባሉበት አቅማቸውን ጨርሰው ሕይወታቸው ያልፋል። ""አንዳንዴ የደከሙ አሊያም የሞቱ ሰዎችን በገመድ እየጎተቱ ያወርዷቸዋል"" ሲል አንዲት በተዓምር የተረፈች ህንዳዊትን ተሞክሮ ያነሳል።እርሱ ከተራራው እየተመለሰ ሳለ ነበር ይህች ሴት መንቀሳቀስ ተስኗት በረዶው ላይ ተኝታ የተመለከተው። በዚህ ቦታ ማንም ማንንም የሚረዳበት አቅም ስለሌለው እያዩዋት እንዳለፉ ያስታውሳል። ይሁን እንጂ የጉዞ መሪዋ በገመድ እንደ ዕቃ እየጎተተ ካምፕ ሁለት አድርሷታል። ሲራክ "" እንደ ዕድል ተረፈች"" የሚላት ሴት ከካምፕ ሁለት በሄሊኮፕተር እንደተወሰደች ለማወቅ ችሏል።ሌላም ከጉዞ መሪው ጋር በሃሳብ ያልተግባባ ፓኪስታናዊ ሕይወቱ አልፏል። ሲራክ እንደነገረን  'መውጣት አትችልም፤ መመለስ አለብህ' በሚለው የጉዞው መሪ ምክርና  'ገንዘቤን ስለከፈልኩ መውጣት አለብኝ፤ ከፈለክ ተጨማሪ እከፍልሃለሁ' በሚለው የፓኪስታናዊው ተቃራኒ ሃሳብ የሁለቱን ሕይወት አደጋ ላይ ጥሏል። ፓኪስታናዊው በዚህ እሰጥ አገባ ውስጥ ጉዞውን ቀጥሎ ተራራው ጫፍ ላይ ሲደርስ ራሱን ስቶ ወድቋል። በዚህ ጊዜም የጉዞ መሪው እርሱን ለመርዳት ሲል ጣቶቹ እንደተቆረጡና  የጉዞ መሪው ከዚያ በኋላ በሙያው ሥራ መስራት እንደማይች ሲራክ ስዩም አውግቶናል።""ተራራ የመውጣት ልምድ ቢኖረኝም፤ በአሁኑ ጉዞዬ ብዙ ተምሬያለሁ"" የሚለው ሲራክ በሚቀጥለው ዓመት ተራራውን ለመውጣት እንደሚያስብም ገልፆልናል።የኤቨረስት ተራራን በመውጣት ላይ ሳሉ ሕይወታቸው የሚያልፍ ሰዎች ቁጥር እየጨመረ በመምጣቱ፤ ለተራራ ወጪዎች የሚሰጠው ፈቃድ ውስን እንዲሆን የሚጠይቁ ሰዎች ብቅ እያሉ ነው። ከባለፈው ዓመት ጋር ሲነጻጸር በዚህ ዓመት በርካታ ተራራ ወጪዎች የነበሩ ሲሆን የኤቨረስት ጫፍ ላይ በመድረስ ጉዞውን ያጠናቀቁት ሰዎች ቁጥርም 807 ከፍ ብሏል። 
",https://www.bbc.com/amharic/news-48412810
10,በሶማሌ ክልል የጄል ኦጋዴን እስር ቤት ኃላፊ ተይዞ ለኢትዮጵያ ተሰጠ,26 ሜይ 2019,"





አጭር የምስል መግለጫ

                    ሐሰን ኢስማኤል ኢብራሂም ""ሐሰን ዴሬ""
                

ኢትዮጵያ ውስጥ በሚገኘው የሶማሌ ክልል ውስጥ በርካታ አሰቃቂ ድርጊቶች ሲፈጸምበት እንደቆየ የሚነገርለት የጄል ኦጋዴን እስር ቤት ኃላፊ የነበረው ግለሰብ በቁጥጥር ሥር ዋለ።• አብዲ ሞሃመድ ኡመር በቁጥጥር ስር ዋሉየቀድሞው የእስር ቤቱ ኃላፊ ሐሰን ኢስማኤል ኢብራሂም በቅጽል ስሙ ""ሐሰን ዴሬ"" ሶማሊያ ውስጥ በቁጥጥር ሥር ውሎ  ለኢትዮጵያ ተላልፎ በመሰጠቱ ወደ ጅግጅጋ ተወስዷል። ግለሰቡ ክስ ወደ ተመሰረተበት አዲስ አበባ ሊወሰድ እንደሚችልም ተነግሯል። ምንጮች ለቢቢሲ እንደተናገሩት ግለሰቡ የተያዘው ሶማሊያን ከኢትዮጵያ ጋር በምታዋስነው ጎልደጎብ ተብላ በምትጠራው የድንበር ከተማ ውስጥ ነዋሪዎች ለጸጥታ ኃይሎች በሰጡት ጥቆማ አማካይነት ነው። ግለሰቡ በሶማሌ ክልል ውስጥ በሚገኙ የተለያዩ እስር ቤቶች ውስጥ በተለይ ደግሞ ጄል ኦጋዴን ተብሎ በሚታወቀው እስር ቤት ውስጥ ተፈጽመዋል በሚባሉ ሰቆቃዎችና የሰብአዊ መብት ጥሰቶች ውስጥ ዋነኛ ሚና አለው ተብሎ ሲፈለግ ቆይቷል።• «አቶ ገዱም ሆነ ደመቀ እኛም ብንፈተሽ ግድፈት አለብን ማለታቸውን አስታውሳለሁ» የአቶ ታደሰ (ጥንቅሹ) ባለቤትሐሰን ኢስማኤል (ሐሰን ዴሬ) የቀድሞውን የክልሉን ፕሬዝዳንት አብዲ መሐመድ ኦማርን ጨምሮ በሶማሌ ክልል ውስጥ በተፈጸሙ የሰብአዊ መብት ጥሰቶች ምክንያት ክስ ከተመሰረተባቸው 40 ያህል ተጠርጣሪዎች መካከል አንዱ እንደሆነም ተነግሯል። ግለሰቡ በቀድሞው የሶማሌ ክልል መስተዳደር ውስጥ በከፍተኛ የደኅነትና የጸጥታ ኃላፊነቶች ላይ በተለያዩ ጊዜያት የሰራ ሲሆን ከእነዚህም መካከል የሶማሌ ክልል የጸጥታ ዘርፍ ኃላፊ፣ የማረሚያ ቤቶች ኃላፊ፣ የጄል ኦጋዴን ኃላፊ እና በክልሉ ልዩ ፖሊስ ውስጥም በኮሎኔልነት አገልግሏል።በሶማሌ ክልል የሚገኙ እስር ቤቶች በተለይ ደግሞ ጄል ኦጋዴን ውስጥ ተይዘው የነበሩ እስረኞች ላይ አሰቃቂ ድርጊቶች ይፈጸሙባቸው እንደነበር የፌደራል መንግሥቱና የክልሉ መንግሥት ይፋ ማድረጋቸው ይታወሳል። • «ጠቅላይ ሚኒስትሩ ስለ በረከት አናግረውናል» የአቶ በረከት ስምዖን ባለቤትበእስር ቤቱ ይገኙ በነበሩ በመቶች በሚቆጠሩ እስረኞች ላይ ይፈጸሙ ከነበሩት ድርጊቶች መካከል ከመሬት በታች ባሉ ጨለማ ጉድጓድ ውስጥ ማስቀመጥ፣ የተለያዩ ዓይነት ሰቆቃዎች፣ ከአደገኛ የዱር እንስሳት ጋር እስረኞችን ማስቀመጥ፣ አስገድዶ መድፈርና የመሳሰሉ ድርጊቶች እንደነበሩ ተገልጿል።
",https://www.bbc.com/amharic/news-48412625
