ደረጃ,ርዕስ,ቀን,ዜና,ድረ-ገጽ
1,አርቲስት እቴነሽ ግርማ፡ “እዚህ ደረጃ የደረስኩት በእርሷ ብርታት ነው”,13 ጁን 2019,"



Image copyright
Youtube/Screenshot

ከአርቲስት እቴነሽ ግርማ ጋር ላለፉት 31 አመታት ትዳር መስርቶ  ይኖሩ እንደነበር ለቢቢሲ የተናገረው ድምጻዊ  ደመረ ለገሰ ባለቤቱ እቴነሽ ግርማ ላለፉት አምስት አመታት  በጡት ካንሰር ስትታመም መቆይቷን ገልጿል።ድምጻዊት እቴነሽ የጡት ካንሰሯ ሁለተኛ ደረጃ ላይ ደርሶ ሕክምና እየተከታተለች እንደነበር ይናገራል። ነገር ግን  ካንሰሩ  በሰውነቷ ተሰራጭቶ ሳንባዋን ማጥቃቱንና ከዚህ ዓለም በሞት መለየቷን ባለቤቷ ደመረ ለቢቢሲ ተናግሯል።አርቲስት እቴነሽ ላለፉት አምስት አመታት ብትታመምም አልጋ ላይ የዋለችው ግን ላለፉት ሶስት ወራት ብቻ ነው። ""ከዚያ በፊት እየሰራችም እየታከመችም ነበር"" ብሏል ባለቤቷ አርቲስት ደመረ። • በዲሞክራቲክ ኮንጎ የተከሰተው የኢቦላ ወረርሽኝ ስርጭት ""እጅግ አስበርጋጊ"" ነው ተባለ• በተበከለ ደም አራት ወንድሞቹ የሞቱበት እንግሊዛዊ • የሜክሲኮ ፕሬዝዳንት ሕገ-ወጥ ስደትን ለመቀነስ አውሮፕላናቸውን ሊሸጡ ነውህመሟ ካንሰር መሆኑ እንደተረጋገጠ ጡቷ እንዲቆረጥ ብትጠየቅም 'ሰውነቴን ቢላዋ አይነካውም' በማለት እምቢ እንዳለች ይናገራል። በበዓላት ወቅት በሚዘፈኑ ዘፈኖች የምትታወቀው ድምጻዊት እቴነሽ ድምጿ ይበልጥ ለአጃቢነት ይፈለግ እንደነበር አርቲስት ደመረ ይናገራል። አርቲስት እቴነሽ በአማርኛና በኦሮምኛ የተሰሩ ሁለት አልበሞች ያሏት ሲሆን ከሌሎች የሙያ አጋሮቿ ጋር ደግሞ አራት የስብስብ (ኮሌክሽን) ስራዎችን ለገበያ አቅርባለች። በግሏም ሶስት ነጠላ ዜማዎችን ሰርታለች።በአሁኑ ወቅትም አዲስ የኦሮምኛ አልበም እየሰራች እንደነበረ የተናገረው አርቲስት ደመረ በየመሃሉ ስትታመም ስለነበረ በተፈለገው ፍጥነት መጨረስ እንዳልቻለች ተናግሯል።""ወደፊት ከሙዚቃው አቀናባሪ ኢብራሂም ጋር ተመካክረን እንደሚሆን እናደርገዋለን"" ብሏል። የተዋወቅነው በልጅነታችን በማረሚያ ቤት ባንድ ውስጥ ነበር የሚለው ድምፃዊ ደመረ ከዚያ በኋላ ትዳር መስርተን ልጆችም አፍርተን አብረን በዚህ ሙያ ውስጥ ላለፉት ሰላሳ አንድ አመታት በደስታ ኖረናል ብሏል።""እቴነሽ ባለቤቴ ብቻ ሳትሆን እናቴ ነች፤ ለዚህ  ደረጃ የደረስኩት በእርሷ ብርታት ነው። ጠንካራ ሴት ነች"" ብሏል።እቴነሽ ግርማ ጥሩ የጥበብ ሙያ ያላት ነበረች፣ እርሷን በማጣታችን ብዙ ነገር ጎድሎብናል ያለው ደግሞ አርቲስት ታደለ ገመቹ ነው። ""እቴነሽ ግርማ በአማርኛና በኦሮምኛ ስራዎችን ከመስራቷ ውጭ ጥሩ የሙያ ስነ ምግባር ያላት አርቲስት ነበረች"" በማለት ምስክርነቱን ሰጥቷል።ባለፈው ማክስኞ ከዚህ አለም በሞት የተለየችው አርቲስት እቴነሽ ግርማ የቀብር ስነ ሥርዓቷም ረቡዕ እለት በአዲስ አበባ ከተማ ለቡ አካባቢ በሚገኘው ገብርኤል ቤተክርስቲያን ተፈጽሟል። በቀብር ሥነ ስርአቷ ላይም በርካታ የኪነጥበብ ባለሙያዎችና ቤተሰቦቿ ተገኝተዋል።  
",https://www.bbc.com/amharic/48619165
2,1 ዩኒት ደም እስከ 5 ሺህ ብር ይሸጥ የነበረበት ጊዜ,14 ጁን 2019,"




ድሮ ሠው ታሞ ደም ያስፈልገዋል ከተባለ ዙሪያው ገደል ነው የሚሆነው። አስታማሚም ታማሚም ማጣፊያው ሲያጥራቸው የሚያማክሩት ወገን ፍለጋ ወዲያ ወዲህ ሲሉ ማየት የተለመደ ነበር።ቆፍጠን ብሎ ወደ ደም ባንክ የሄደ ደግሞ ደም ሰጥቶ ሕይወት ለማትረፍ የተሰለፈ ደም ለጋሽ፣ ደም ሸጦ የእለት ጉሮሮው ላይ ቁራሽ እንጀራ ለማኖር የሚጣደፍ 'ነጋዴ'፣ ደም ደልሎ የድርሻውን ሊቦጭቅ ያሰፈሰፈ ደላላ ጋር ይፋጠጣል።ሕይወትን ለማትረፍ ደም በቀላሉ ማግኘት ዳገት የነበረት ጊዜ ነው ያዘመን። ሩቅ ይመስላል፤ ግን የትናንት ያህል የሚያስታውሱት አሉ።• ጠቅላይ ሚነስትር ዐብይ አህመድ በአክሱም ምን ተጠየቁ? • በሰው ክፋይ ሕይወት መዝራት - የኩላሊት ንቅለ ተከላከ1981 ዓ.ም ጀምሮ ለ79 ጊዜ ደም ለግሷል። የ54 ዓመቱ ጎልማሳ አቶ ሠለሞን በየነ ባለትዳርና የሁለት ልጆች አባት ሲሆን ኑሮውን የመሰረተው በግል ሥራ ላይ ተሰማርቶ ነው።በኢትዮጵያ ቀይ መስቀል ስር ይተዳደር የነበረው የደም ባንክ በሚገኝበት ስታዲየም ዙሪያ የደም ሽያጭ ገበያ ደርቶ በነበረበት ወቅት ደማቸውን ለመሸጥ ከተሰለፉ ጋር ተጋፍቶ ደሙን በነጻ ይለግስ እንደነበር ያስታውሳል።ደም ለጋሽ እንዲሆን ያደረጉትን አጋጣሚዎችም እንዲሁ አይረሳቸውም።


Image copyright
Ethiopian Blood bank

ክፉ አጋጣሚ በጎ ትምህርትአንደኛው አጋጣሚ ቀይ መስቀል በጎ ፈቃደኛ በመሆን አምቡላንስ ላይ ይሠራ በነበረበት ወቅት በጽንስ መቋረጥ የተጎዳች ሴት ደም አጥታ ሕይወቷ ሲያልፍ መመልከቱ ነው።ሌላው ደግሞ ሆስፒታል ውስጥ በተመሳሳይ ምክንያት ብዙ ደም ፈሷት የነበረች ሴት ደም ተሰጥቷት ሕይወቷ ሲተርፍ መመልከቱ ነበር።እነዚህ ሁለት አጋጣሚዎች ያለ ምንም ማቅማማት ለረዥም ዓመታት ደም እንዲለግስ የሁል ጊዜ የሕሊና ደወል እንደሆነለት ይናገራል።• የኢትዮጵያ ፊልም ወዲያና ወዲህ• «የኔ ትውልድ ታሪክ እንደሚሠራ እምነት አለኝ» ሎዛ አበራ እንደ ሠለሞን ለዓመታት ከለገሱና ካነጋገርናቸው የደም ባንክ ሠራተኞች መረዳት እንደሚቻለው ደም እስከ አምስት ሺህ ብር ይሸጥ ነበር። ምንም እንኳ በሕክምና በሦስት ወር አንድ ጊዜ ብቻ ደም መስጠት የሚመከር ቢሆንም በሳምንት ሦስት ጊዜ ደማቸውን የሚሸጡ ምንዱባን እንደነበሩ ሠለሞን ያስታውሳል። ስታዲየም ዙሪያ ደም ይሸጥ በነበረበት ወቅት ደም ሻጮችና ገዥዎች ብቻ ሳይሆኑ ደላሎችም የገበያው ተዋናዮች ነበሩ።""የበሬ ንግድ ይባል ነበር"" ሲል ያስታውሳል። የደም ሽያጭ ደርቶ የነበረው ደም ባንክ የምትክ ደም አሰራርን ይከተል በነበረበት ወቅት ነበር።ለአንድ ታማሚ ይህን ያህል ደም ያስፈልጋል ሲባል፤ የሚያስፈልገውን ያህል ደም ሊሰጡ የሚችሉ የቤተሰብ አባላት ወደ ደም ባንክ ሄደው ደም ይሰጣሉ። በምትኩ ደም ባንክ ለበሽተኛው የሚያስፈልገውን የደም አይነት ታማሚው ለሚገኝበት ሆስፒታል ይልካል።


Image copyright
Getty Images

የደም ሽያጭ እንዴት ቆመ?በ2004 እንዲሁም በ2003 ዓ.ም የደም ባንክ ደጃፍ በደም ገዥና ሻጭ እንዲሁም ደላላ ግርግር የሞቀ ነበር። በእነዚያ ዓመታት ሆስፒታሎች ደግሞ እየተስፋፉ ነበሩ። የሆስፒታሎቹ ደም ፍላጎት ሲጨምር የደም ሽያጭ ገበያ እንዴት ሊደራ እንደሚችል የተረዳው የጤና ጥበቃ ሚኒስቴር በቀይ መስቀል ስር የነበረውን ደም ባንክ ተጠሪነት በቀጥታ ለሚኒስቴር መሥሪያ ቤቱ አድርጎ ነገሮችን ለውጦ ምትክ ደም አሠራር እንዲቀር አደረገ። በአሁኑ ወቅት በአገሪቱ በአጠቃላይ 42 የደም ባንኮች ይገኛሉ።ከእነዚህም የሐረርና የጅግጅጋ ደም ባንኮች ዛሬም የምትክ ደም አሠራርን እንደሚከተሉ ኃላፊው አልሸሸጉም። አጠቃላይ ከሚሠበሠበው ደም አንድ ሦስተኛው አዲስ አበባ ላይ ሲሰበሰብ ሁለት ሶስተኛው ደግሞ በክልል ደም ባንኮች የሚሠበሰብ ነው።• ከወለደች ከ30 ደቂቃዎች በኋላ ለፈተና የተቀመጠችው እናትእንደ ሠለሞን ያሉ ለጋሾች ምስጋና ይግባቸውና ደም ባንክ ዛሬ ላይ የምትክ የደም አሠራርን ትቶ ደም ለሚያስፈልጋቸው ሁሉ ያለምትክ ደም እየሰጠ ይገኛል።አቶ ያረጋል የብሔራዊ ደም ባንክ ምክትል ዋና ዳይሬክተር ናቸው። በደም ልገሳ ላይ መሻሻሎች ቢኖሩም ስኬት ላይ ነን ማለት የሚቻልበት ደረጃ ላይ አልተደረሰም ይላሉ። ምክንያቱ ደግሞ የዓለም ጤና ድርጅት ከአንድ አገር አጠቃላይ ሕዝብ አንድ በመቶ የሚሆነው በፈቃደኝነት ደም የሚለግስ መሆን ይገባዋል ቢልም የኢትዮጵያ እውነታ ከዚህ የራቀ መሆኑን በመጥቀስ ነው። ይህ ማለት ሳይንሱ እንደሚለው ከኢትዮጵያ ሕዝብ አንድ ሚሊዮን የሚሆነው በበጎ ፈቃደኛነት በዓመት ሦስት ጊዜ ደም ቢለግስ ሦስት ሚሊዮን ደም ሊገኝ ይችል ነበር። ነገር ግን በአሁኑ ወቅት ደም ባንክ እየሰበሰበ ያለው በዓመት ሁለት መቶ ሺህ ደም ብቻ እንደሆነ ኃላፊው ይናገራሉ።""በጣም በጣም ታች ነን ያለነው፤ ይህ ምንም ነው"" በማለት ሁኔታውን ይገልፃሉ። ነገር ግን 2011 ዓ.ምን በምሳሌነት በማንሳት ምንም የደም እጥረት እንዳላጋጠመ ያስረዳሉ። እጥረቱ ያልተፈጠረው ግን ሆስፒታሎች በሙሉ አቅማቸው እየሰሩ ባለመሆኑ ነው።በሌላ በኩል እጥረት የለም ማለት የሆስፒታሎች የደም ፍላጎት በመጠንም በዓይነትም ደም ባንክ አሟልቷል ማለት እንዳልሆነ ይልቁኑም የኔጋቲቭ ደም አይነቶች እንዲሁም የፕላትሌት እጥረት መኖሩን ይገልፃሉ።• ስለ ግንቦት 27፤ 1983 የጎተራው ፍንዳታ ምን ያስታውሳሉ?ከኔጋቲቭ ደሞችም በይበልጥ በተለያየ ምክንያት እጥረት ያለው ለማንኛውም ህመምተኛ ሊሠጥ የሚችለው 'ኦ ኔጋቲቭ' የደም ዓይነት ነው። የዚህ የደም ዓይነት እጥረት የሚፈጠረው ደግሞ ይህ የደም አይነት ያላቸው ሠዎች ቁጥር አነስተኛ በመሆኑና ለማንኛውም ሠው መስጠት የሚችል ደም በመሆኑ ነው።በተጨማሪም ደግሞ በአስገዳጅ ጊዜ ብቻም ሳይሆን ሆስፒታሎች ቀድመው የበሽተኞችን ደም ሳይመረምሩ በመቅረት እንዲሁ ኦ ኔጋቲቭን መስጠታቸው  እጥረት እንዲፈጠር ማድረጉን አቶ ያረጋል ያስረዳሉ። የኦ ኔጋቲቭ የደም እጥረትን ለመፍታት በማሠብ የደም ባንክ ባለፈው ሠኔ 2 ቀን 2011 ዓ.ም የዚህ ደም በጎ ፈቃደኛ ለጋሾች ቡድን እንዲመሠረት ያደረገ ሲሆን ከ800 በላይ የሚሆኑ ኦ ኔጋቲቭ ሰዎች በእለቱ ግንዛቤ ለመፍጠር የእግር ጉዞ አድርገዋል።


Image copyright
Mikhail Tereshchenko

""ለእናታችን ደም ስጥልን እኛ እንፈራለን""ወጣት ጥበቡ ቢያድግ ከ17 ዓመታት በፊት ሰዎች ደም ሲለግሱ አብሮ በመሔድ በድንገት ነበር ደም መስጠት የጀመረው። እስከ አሁን 38 ጊዜ ለግሷል። ኦ ኔጋቲቭ ነው። ደሙ ለማንም እንደሚሆን ከተረዳበት ጊዜ ጀምሮ በፍቃደኝነት ለመለገስ ወደኋላ ብሎ አያውቅም። የደም ባንክም የኦ ኔጋቲቭ ደም እጥረት ሲያጋጥም ከሚደወልላቸው ሰዎች መካከልም አንዱ ነው።እሱና ጓደኞቹ በቡድን ሆነው ደም ለመስጠት ደም ባንክ ሲሄዱ በር ላይ ደላሎች 'ገንዘብ ማግኘት ስትችሉ ለምን በነፃ ትሰጣላችሁ' እያሉ ያዋክቧቸው እንደነበር ጥበቡ ያስታውሳል።እሱና ጓደኞቹ ግን ከገንዘብ ይልቅ ከቀይ መስቀል የተሰጣቸውን 'እኔ ደም ለጋሽ ነኝ'፣ 'ደም ለጋሽ ጀግና ነው' የሚሉ ቲሸርቶችን ለብሰው አደባባይ መውጣት ኩራታቸው ነበር።በዚህም ደም ለጋሽ እንደሆኑ ያወቁ በርካታ ሰዎች ለሕመምተኛ ቤተሰባቸውና ወዳጃቸው ደም እንዲሰጡላቸው ይጠይቋቸው ነበር።በዚህም የማይረሳው አጋጣሚም አለ። አንዲት ጎረቤቱ ቀዶ ሕክምና ሊደረግላቸው ዳግማዊ ሚኒሊክ ሆስፒታል ገብተው ልጆቻቸውም ወንድሞቻቸውም ደም መስጠት ይፈራሉ። ከዚያም ጥበቡን እባክህ ይሉታል።ደም መስጠት ምንም ችግር እንደሌለውና እነርሱም ሊሰጡ እንደሚችሉ ቢነግራቸውም ስለፈሩ ልጆቻቸው ለእናታቸው ደም መስጠት አልቻሉም ይላል።በመጨረሻ ለእናታቸው ደም እንደሚሰጥ ነገር ግን በቀጣይ እሱን አይተው እነርሱም ለጋሽ እንዲሆኑ ቃል አስገባቸው።• አምስት ጂ ኢንተርኔት ምን አዲስ ነገር አለው? • የወንዶች ያለዕድሜ ጋብቻ እርሱ ለታማሚዋ እናት የሚያስፈልገውን ደም ሰጠ፤ እናትም ተረፉ። ጥበቡም ከቤተሰቡ ጋር ዘመድ ሆነ። የሴትየዋ ልጆች ግን ከዛሬ ነገ አብረንህ ሄደን ደም እንለግሳለን እያሉ ቆይተው በመጨረሻ ደም መስጠት እንደማይችሉ ነገሩት።""ገርሞኝ ዝም አልኩ"" ይላል ጥበቡ ሁኔታውን አስታውሶ ""አንዳንዱ ደሙ የሚያልቅ ወይም የሚታመም ይመስለዋል፤ አንዳንዱ ደግሞ ደም ማነስ አለብኝ ደም አይነቴን አላውቀውም ይላል።""ከወጣትነት እስከ...የላብራቶሪ ቴክኒሻኑ ዳዊት ፍቅሩ የ37 ዓመት ወጣት ነው። ከ1995 ጀምሮ የበጎ ፈቃደኛ የደም ለጋሽ መሆኑን ይናገራል። የደም አይነቱ ደግሞ ብዙ ጊዜ የሚያጥረውና ለማንኛውም ሠው የሚሰጠው ኦ ኔጋቲቭ ነው። ኦ ኔጋቲቭ መሆኑን ያወቀው ቀይ መስቀሎች በሚማርበት ትምህርት ቤት ተገኝተው በፍቃደኝነት ደም ይሰበስቡ በነበረበት ወቅት እንደነበር ያስታውሳል። ስለ ደም ልገሳ ቢያውቅም ስለ ኦ ኔጋቲቭ ደም የሚያውቀው ነገር ግን አልነበረም። ዳዊት ስለ ኦ ኔጋቲቭ ደም ካወቀ በኋላ  ግን ከደም ባንክ ቢደወልለትም ባይደወልለትም እስከ አሁን 38 ጊዜ ደም ሰጥቷል። ዳዊት እርሱ በሚለግሰው ደም የሰው መርዳት በመቻሉ ደስተኛ ነው ""የእኔ ደም ለማንም መሆን እንደሚችል አውቃለሁኝ። ስለዚህ ማንም ቢድንበት ደስታዬ ነው"" ይላል።ምትክ ደም በሚጠየቅበት ወቅት ለዓመታት ለሚያውቃቸውና በሚያውቃቸው ሰዎች ለመጡበት በርካታ ሠዎች ደሙን ሰጥቷል። በዚህ ረገድ ብዙ አጋጣሚዎችን ያስታውሳል።እርሱ 'ተፈላጊውን' የደም ዓይነት በነፃ ሊለግስ በፈቃደኝነት በተደጋጋሚ ሲሄድ፤ ስታዲየም ዙሪያ በደም እስከ አምስት ሺህ ብር ይቸበቸብ እንደነበር እንደሚያስታውስ ይናገራል።• የበርካታ ዕፅዋት ከምድረ-ገፅ መጥፋት አሳሳቢ ሆኗልብሩ አያጓጓም ነበር ወይ? ለዳዊት ያነሳነው ጥያቄ ነበር። ገንዘብ ተሠርቶ በማንኛውም ጊዜ ሊገኝ ስለሚችል ዳግም የማይገኝ የሠው ህይወትን ማትረፍ ትልቅ እርካታ እንዳለውና ያኔ ደም ሲሸጥ ሲያይ እጅጉን ያዝን እንደነበር ያስታውሳል። ""ደም አጥተው የሚሞቱት የእኔ እናት፣ አባቴ ወይንም ጓደኛዬ ቢሆን ብሎ የሚያስብ ሰው ደም ለመሸጥም ሆነ ለመደለል አያስብም "" ይላል።የበጎ ፈቃደኛ ለጋሾች ጥምረትወጣት ፀደቀ ሞገስ ለ57 ጊዜ ደም ለግሷል። ሦስት በጎ ፈቃደኛ የደም ለጋሾች ቡድንም እንዲቋቋም አስተባብሯል።እሱና ጓደኞቹ ቀደም ሲል ደም ይለግሱ የነበረ ቢሆንም በቡድን ደም መለገስ የጀመሩት የ1997ቱን ፖለቲካ ቀውስ ተከትሎ በተፈጠረው ችግር በጊዜው ከፍተኛ ደም እጥረት በነበረበት ወቅት ነበር።በወቅቱ የደም እጥረት ስለነበር የደም ሽያጭ ገበያውም ደርቶ እንደነበር ፀደቀ ያስታውሳል። ሠዎችን በጎ ፈቃደኛ ደም ለጋሽ ማድረግ ግድ እንደሆነ የሚናገረው ፀደቀ ብዙዎችን ማሰባሰብ የቻለው ቤተክርስቲያን አካባቢ እንደሆነ ይገልፃል።ለእናታቸው ወይም ለአባታቸው ደም አንሰጥም ያሉ ሰዎች ፀደቀንም አጋጥመውታል። በብዙ ሰዎች ዘንድ ደም ስለመስጠት ግንዛቤ አለመኖሩ ደም ለጋሽ እንዳይሆኑ አድርጓል ይላል ፀደቀ። በሌላ በኩል እንደሱ ያሉ ለዓመታት ያለማቋረጥ ደም የሚለግሱ ሰዎች በሰብዓዊነት ሳይሆን በሆነ ጥቅም እንደሆነ የሚያስቡም ብዙ መሆናቸውን ይናገራል።""በእኛ ደም እየበላ"" መባሉንም ፀደቀ ያነሳል።""ባለቤቴ ከምትሞት እኔ ደም ሰጥቻት ልሙት""ሲስተር አሰጋሽ ጉዳ በብሔራዊ ደም ባንክ የትምህርትና ቅስቀሳ ባለሙያ ሲሆኑ የበጎ ፈቃደኛ የደም ለጋሽም ናቸው። በግምት ከ1984 ዓ.ም ጀምሮ ለ72 ጊዜ ደም ለግሰዋል። በመጀመሪያ ጊዜ ደም የሰጡበትን አጋጣሚ ሁሌም ያስታውሳሉ። የምትክ ደም አሠራር በነበረበት ወቅት ነው። ባለቤቱ ሆስፒታል የተኛችና የሁለት ሠው ደም እንዲያመጣ የተነገረው ከገጠር የመጣ አንድ ሰው ""ባለቤቴ የልጆቼ እናት ከምትሞት እኔ ደሜን ሰጥቻት ልሙት"" ይላቸዋል።ሲስተር አሠጋሽ ሠውዬው ደም መስጠት እንደሚገድል እንዳሰበ ተረድተዋል። በጣም ተጨናንቆ አዝኖ ነበር ይላሉ በወቅቱ የነበረውን መለስ ብለው ሲያስታውሱ።ሠውዬው የተፃፈለት ሁለት ዩኒት ደም እንዲያመጣ ስለነበር አንደኛውን ሲስተር አሠጋሽ በበጎ ፈቃደኝነት ሲሰጡ ሌላኛውን ሌሎች የደም ባንኩ በጎ ፈቃደኞች ከሠጡት እንደተገኘለት ያስታውሳሉ።""መነሻዬ ያ ባለቤቱን የሚወድ ሰው ነው"" የሚሉት ሲስተር አሰጋሽ ለሚስቶቻቸው ደም ላለመስጠት የሚያንገራግሩ ባሎች አጋጥሟቸዋል። የምትክ ደም አሠራር ለደም ባንኩ ከባድ ጊዜ ለሰራተኞቹም አስቸጋሪ እንደነበር ይገልፃሉ።እንደ ገቢ ማግኛ በቀን ሁለት ጊዜ ደም የሚሠጡ የጤናቸውን ሁኔታ ደብቀው ደማቸውን የሚሸጡም እንደነበሩ ይናገራሉ።• የሱዳንን መፃዒ ዕድል የሚወስኑት የጦር አበጋዝአንድ ሠው ክብደቱ 45 ኪሎ፣ እድሜው ከ18 እስከ 65 ከሆነ፣ ምንም ዓይነት መድኃኒት የማይወስድ ማንኛውም ሠው በየሦስት ወሩ ደም መስጠት እንደሚችል ሲስተር አሠጋሽ ይናገራሉ።ሌላው ያነጋገርነው ደም ለጋሽ አቶ ዳዊት ተስፋዬ ነው። የስድስት ልጆች አባት የሆነው አቶ ዳዊት ደም መስጠት ከመጀመሩ በፊት ማለትም ተማሪ ሳለ የቀይ መስቀል በጎ ፈቃደኛ ነበር።በ25 ዓመታት ውስጥ ለ75 ጊዜ ያህል ደም ለግሷል። ""እኔ በሰጠሁት ደም ሁለት መቶ የሚሆኑ ሰዎች ተጠቅመዋል ብዬ አስባለሁ"" ይላል።የዓለም የጤና ድርጅት ሀገራት በ2020 ወጣት ዜጎቻቸው በፈቃደኝነት ደም እንዲሰጡ በማድረግ የሀገራቸውን የደም ፍላጎት እንዲያሟሉ ጥሪ ያቀርባል። በአሁኑ ሰአት በዓለም ላይ 80 ሚሊየን ዩኒት ደም የሚሰበሰብ ቢሆንም በተለይ በታዳጊ ሀገራት ከፍተኛ እጥረት መኖሩን ይገልፀዓል
",https://www.bbc.com/amharic/news-48605257
3,የኬንያ ፓርላማ አባሉ ሴት ባልደረባቸውን በጥፊ በመምታታቸው ተያዙ,14 ጁን 2019,"



Image copyright
Reuters

አንድ የኬንያ ፓርላማ አባል ለተመረጠቡት አካባቢ ገንዘብ አልመደቡልኝም በሚል ባልደረባቸውን በጥፊ ተማተዋል ተብለው በቁጥጥር ስር ዋሉ። ራሺድ ቃሲም የተባሉት የፓርላማ አባል፣ የፓርላማው በጀት ኮሚቴ በቀጣይ ዓመት የሃገሪቱ በጀት ላይ እየተወያየ ባለበት ነው የኮሚቴው አባል የሆኑትን ፋጡማ ጌዲን በጥፊ የተማቱት።   • የእንግሊዝ ፓርላማ አባላት የረሃብ ሚኒስቴር ይሾምልን እያሉ ነው ድርጊቱ ከተፈጸመ በኋላ አፋቸው አካባቢ ደም እየታየ የሚያለቅሱት ፋጡማ ጌዲ ፎቶግራፍ በማህበራዊ ሚዲያ ላይ በስፋት ሲሰራጭ ቆይቷል። 


Image copyright
Twitter 

ይህንን ተከትሎም ወንድ የፓርላማው አባላት በተፈጸመው ጥቃት ዙሪያ በማሾፋቸው ሴት አባላት ድርጊቱን በመቃወም ምክር ቤቱን ጥለው ወጥተዋል።   ከኬንያ ሰሜን ምስራቅ ዋጂር ከሚባለው አካባቢ ተመርጠው የመጡት ቃሲም በፓርላማው የመኪና ማቆሚያ ስፍራ ላይ ከምክር ቤት አባሏ ፋጡማ ጌዲ ጋር ለተመረጡበት አካባቢ በጀት ለምን እንዲመደብ እንዳላደረጉ ከተጨቃጨቁ በኋላ በጥፊ እንደመቷቸው ተነግሯል። ወንድ የፓርላማ አባላትም ከዚህ ክስተት በኋላ በሴት አቻዎቻቸው ላይ እንደተሳለቁባቸው ሳቢና ዋንጂሩ የተባሉ ሴት የፓርላማ አባል ""አንዳንዶቹ ቀኑ የጥፊ እለት ነው"" ማለታቸውን ለቢቢሲ ተናግረዋል። ይህንንም ተከትሎ ሴት የፓርላማው አባላት ጥቃት ፈጻሚው ግለሰብ በፖሊስ እንዲያዝ በመጠየቅ ፓርላማውን ረግጠው የወጡ ሲሆን ግለሰቡም በቁጥጥር ስር ውለዋል። 


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 የኡጋንዳ ፓርላማ አባላት እርስ በርስ ተደባደቡ

",https://www.bbc.com/amharic/news-48633576
4,የቀድሞው የሱዳን ፕሬዝዳንት አል በሺር በሙስና ወንጀል ክስ ተመሰረተባቸው,14 ጁን 2019,"



Image copyright
AFP

 የቀድሞው የሱዳን ፕሬዝዳንት አል በሽር በሙስና ወንጀል ክስ ተመሰረተባቸው። አቃቤ ሕግ ክሱ የተመሰረተው ""ያልተገባ ሀብት በማካበትና እና የአስቸኳይ ጊዜ ትዕዛዝ በመስጠት"" በሚል መሆኑን ገልጿል።ፕሬዝዳንት አል በሽር ባለፈው ሚያዚያ ወር ላይ ነበር ከረዥም ጊዜ ሕዝባዊ ተቃውሞ በኋላ በከፍተኛ የሃገሪቱ ጦር ሠራዊት ባለስልጣናት ከመንበራቸው እንዲወርዱ የተደረጉት።ሐሙስ እለት የወታደራዊ ኃይሉ ቃል አቀባይ እንደተናገሩት የሲቪል አስተዳደር እንዲመሰረት የተካሄደው ተቃውሞ እንዲያበቃ ትዕዛዝ ሲሰጥ ስህተት ተከስቷል ብለዋል።ለረዥም ጊዜ የተካሄደው ተቃውሞ በወታደራዊ ኃይሉ እንዲቆም መደረጉን ተከትሎ 61 ሰላማዊ ሰልፈኞች መሞታቸውን ባለስልጣናት ቢናገሩም ከተቃዋሚዎች ጋር ግንኙነት ያለው የሐኪሞች ቡድን ግን የሞቱት 118 ናቸው ሲል ገልጿል።• በዲሞክራቲክ ኮንጎ የተከሰተው የኢቦላ ወረርሽኝ ስርጭት ""እጅግ አስበርጋጊ"" ነው ተባለ• በተበከለ ደም አራት ወንድሞቹ የሞቱበት እንግሊዛዊ • የሜክሲኮ ፕሬዝዳንት ሕገ-ወጥ ስደትን ለመቀነስ አውሮፕላናቸውን ሊሸጡ ነውንፁሃን ዜጎች መገደላቸውን ተከትሎ የሽግግር መንግሥቱን በሚመራው ወታደራዊ ኃይልና በተቃዋሚዎች መካከል የሚደረገው ውይይት ተቋርጦ ነበር።ያንን ተከትሎም ተቃዋሚዎች በመላው ሀገሪቱ የሚካሄድ ሕዝባዊ አመፅ የጠሩ ቢሆንም በኋላ ግን በሁለቱ ወገኖች መካከል የሚደረገው ንግግር እንዲቀጥል በመስማማታቸው ተቃውሟቸውን አቋርጠዋል።የአሜሪካ ውጭ ጉዳይ ሚኒስቴር መሥሪያ ቤት የአፍሪካ ጉዳዮች ረዳት ፀሐፊ የሆኑት ቲቦር ናዠ እና ሌተናንት ጄነራል አብደል ፈታህ አል ቡርሀን ከተገናኙ በኋላ አሜሪካ ""ገንቢ ሚና"" ትጫወታለች ብለው እንደሚያምኑ ገልፀዋል።ፕሬዝዳንት አል በሽር ሱዳንን ለ30 ዓመት ካስተዳደሩበት መንበር ከወረዱ በኋላ ለሕዝብ ታይተው አያውቁም። ግንቦት ወር ላይ ተቃዋሚ ሰልፈኞችን እንዲገደሉ ትዕዛዝ በመስጠትና በመሳተፍ ክስ ተመስርቶባቸው ነበር።
",https://www.bbc.com/amharic/48633096
5,ለጎንደር ጥልቅ ፍቅር ያለው ኬንያዊ ቤተ መንግሥት ሊገባ ሲል ተያዘ,12 ጁን 2019,"



Image copyright
Twitter and Citizen 

ጎንደር በመሄድ የማገልገል ጥልቅ ፍላጎት አለኝ የሚለው ኬንያዊ ቢላ ይዞ ወደ ፕሬዚዳንቱ ቤተ መንግሥት ጥሶ ለመግባት ሲሞከር በጠባቂዎቹ ተተኩሶበት ቆስሎ ተይዟል።   በፌስቡክ ገጹ ላይ በኬንያ መሪዎች ስር ከመተዳደር ጎንደር ውስጥ የቤት ውስጥ አገልጋይ ሆኖ መኖርን እንደሚመርጥ የሚናገረው ብሪያን ኪቤት ቤራ ሰኞ እለት ነበር ቤተ መንግሥቱ ውስጥ ለመግባት የሞከረው። በጆሞ ኬንያታ የግብርናና የቴክኖሎጂ ዩኒቨርስቲ ውስጥ የአምስተኛ ዓመት የሜካኒካል ኢንጂነሪንግ ተማሪ የሆነው ብራያን፤ ቤተ መንግሥት ሊገባ ሲል ግራ ትከሻው ላይ በጥይት ከቆሰለ በኋላ ሆስፒታል ገብቷል። •እምቦጭ የጣና ቂርቆስ መነኮሳትን ከገዳሙ እያስለቀቀ ነው•""ማንም ቢሆን ኢትዮጵያን ለብቻዬ ሰራኋት ሊል አይቻለውም"" ጠ/ሚ ዐብይፖሊስ እንዳለው የ25 ዓመቱ ብሪያን ኪቤት ወደ ቤተ መንግሥቱ ለመግባት ሲሞክር የተመለከተው የጥበቃ መኮንን ግለሰቡ የአእምሮ ህመምተኛ ሊሆን ይችላል በሚል ለሞት በማያበቃው ቦታ ላይ በጥይት እንደመታው ገልጿል። ብሪያን በተደጋጋሚ በፌስቡክ ገጹ ላይ ወደ ብሔራዊ ቤተ መንግሥቱ በመሄድ ""ሌባ"" የሚላቸውን ፕሬዝዳንት ኡሁሩ ኬንያታን እንደሚገድል ይጽፍ ነበር። ሰሞኑንም ይህንን ዛቻውን ለመፈጸም ሙከራ አድረጓል።የ25 ዓመቱ የዩኒቨርሲቲ ተማሪ በተደጋጋሚ መንግሥትን የሚጻረሩ በተለይ ደግሞ ፕሬዝዳንቱን በማጥላላት የተሞሉ ሃተታዎችን በፌስ ቡክ ገጹ ላይ ያሰፍር ነበር። አቋሙን ለመደገፍም የመጽሃፍ ቅዱስ ጥቅሶችን ያጣቅስ እንደነበር የተለያዩ የኬንያ ጋዜጦች ዘግበዋል። የተለያዩ የታሪክ መጽሃፍትን እንዳነበበ የሚገመተው ብሪያን ወደ ኢትዮጵያ በመሄድ ጎንደር ውስጥ መኖር እንደሚፈልግ ጠንከር ባለ ሁኔታ በተደጋጋሚ ሲጽፍ እንደነበረም ተነግሯል። በአንድ ጽሁፉ ላይም ""ይህ መልዕክት መሬቴንና ርስቴን ለዘረፉኝ ለፕሬዝዳንት ኡሁሩ ኬንያታና ለህዝባቸው እንዲደርስ ይሁን። ኬንያ ውስጥ መሪ ከምሆን ኢትዮጵያ ውስጥ አገልጋይ ብሆን ይሻለኛል"" ሲል አስፍሯል። •ኢትዮ ቴሌኮም... ወዴት? ወዴት?ወደ ጎንደር የመሄድ ፍላጎቱን በተደጋጋሚ የሚጠቅሰው ተማሪው ""ከጠላቶቼ ጋርም ጦርነት አውጃለሁ። ምክንያቴ ደግሞ ወደ ጎንደር የምሄድበትን ገንዘብ ለማግኘት ነው"" ብሏል።""ሞኝ (ጨቋኝ) መሪ ከመሆን የብልሆች ባሪያ መሆንን እመርጣለሁ"" የሚለው ብሪያን ጎንደር በመሄድ ብልህ ለሆኑት ህዝቦች አገልጋይ መሆን እንደሚፈልግ ጠቅሶ ለጉዞው የሚያስፈልገውን ገንዘብ አለማግኘቱ እንዳዘገየው አስፍሯል። ስለጎንደርና ኢትዮጵያ በተደጋጋሚ በማህበራዊ ገጹ ላይ እንደሚጽፍ የተነገረው ይህ ወጣት በእያንዳንዱ ጽሁፉ ማብቂያ ላይ ""ከኢትዮጵያዊው ልዑል፤ ቀድሞ ብሪያን ኪቤት ቤራ ተብሎ ይጠራ የነበረው"" ሲል ያሰፍራል። ብራያን ወደ ቤተመንግሥቱ ለመግባት ካደረገው ሙከራ ቀደም ብለው ጽሁፎቹ በመመልከት በርካቶች የተለያዩ ሃሳቦች በመሰንዘር ድርጊቱን የተቃወሙ ሲሆን አንዳንዶች ደግሞ የአእምሮ ጤንነቱን ተጠራጥረዋል። 
",https://www.bbc.com/amharic/news-48607488
6,አሜሪካዊቷ እናት አምስት ልጆቿን የገደለው ሰው የሞት ፍርድ አይገባውም ትላለች,12 ጁን 2019,"



Image copyright
CBS

አሜሪካዊቷ እናት አምስት ልጆቿን ያለርህራሄ የገደለው ግለሰብ የሞት ፍርድ አይገባውም ስትል ምስክርነቷን ሰጥታለች።አምበር ኪዘር የአምስት ልጆች እናት ነበረች፤ ነገር ግን ጨካኝነቱ ጥግ ባጣ አባታቸው ተገድለዋል። እናታቸውን ግን ግለሰቡ ሞት አይገባውም ባይ ነች። ለምስክርነት የተጠራችው እናት «አባታቸው ለልጆቼ ቅንጣት ታክል ርህራሄ ባያሳይም፤ ልጆቼ ግን ከልባቸው ይወዱት ነበር» ስትል ሳግ እየተናነቃት ተናግራለች።• ደቡብ ኮሪያዊው ፓስተር በአስገድዶ መድፈር ወንጀል ታሰሩግለሰቡ ዕድሜያቸው ከአንድ እስከ ስምንት የሆኑትን ሕፃናት የገደለው 2014 ወርሃ ነሃሴ ላይ ነበር። ግለሰቡን ወንጀለኛ ሆኖ ያገኘው ፍርድ ቤት የሞት ፍርድ ወይስ እሥር የሚለው ላይ እየመከረ ነው። ጥንዶቹ ለዘጠኝ ዓመታት ያክል በትዳር ከቆዩ በኋላ ነበር የተፋቱት፤ ምክንያቱ ደግሞ ሰውዬው ወ/ሮ አምበርን መበደል በመጀመሩ ነው። ግለሰቡ ከወ/ሮ አምበር የተሻለ ገቢ ስለነበረው የአሳዳጊነት ድርሻውን ወስዶ አምስቱን ልጆች ያሳድጋቸው ያዘ። እናት ደግሞ ዘወትር እሁድ እንድትጎበኛቸው ሆነ። • የቀድሞው ፕሬዝደንት ልጅ በጉልበት ብዝበዛ ወንጀል ተፈረደባቸው «ልጆቼ በምንም ዓይነት ስቃይ እንዳለፉ ሰምቻለሁ። እንደ አንድ እናት የፊቱን ቆዳ ብገፈው አልጠላም። ውስጤ የሚመኘው ያንን ነው።»እናት፤ እኔ ድሮም ቢሆን ማንም ሰው የሞት ፍርድ አይገባውም የሚል እምነት አለኝ ስትል ለፍርድ ቤቱ አስረድታለች። የስድስት ዓመት ልጃቸው በኤሌክትሪክ ገመድ ሲጫወት ያገኘው አባት መጀመሪያው የስድስት ዓመቱን ልጅ ለጥቆም የተቀሩትን ሕፃናት አንቆ ገድሏል ሲል ፍርድ ቤቱ ብይን ሰጥቷል። ግለሰቡ የአእምሮ ጤና በሽተኛ ነኝና ወንጀለኛ ልባል አይገባም ሲል ተከራክሯል። ጠበቃዎቹም 'ስኪትዞፍሬኒያ' የተሰኘው የአእምሮ በሽታ ተጋላጭ በመሆኑ ነፃ ሊሆን ይገባል እያሉ ነው። • ነብሰ ጡር ጓደኛቸውን ያስገደሉት ባለሥልጣን 
",https://www.bbc.com/amharic/48605324
7,ባቡር ላይ የተወለደችው ህጻን ለ25 ዓመታት ነጻ የባቡር ትኬት ተሰጣት,13 ጁን 2019,"



Image copyright
Getty Images

በአየር ላንድ ባቡር ውስጥ የተወለደችው ጨቅላ ለ25 ዓመታት በባቡር በነጻ ለመጓዝ የሚያችል ስጦታ ተበርክቶላታል። ከጋልዌይ ወደ አየር ላንድ መዲና ደብሊን ይጓዝ በነበረው ባቡር ላይ ተሳፍራ የነበረችው ነብሰ ጡር እናት ድንገት ምጥ ይዟት ባቡሩ ላይ ሴት ልጅ በሰላም ተገላግላለች። በባቡሩ ላይ ተሳፍረው የነበሩ አንድ ዶክተር እና ሁለት ነርሶች እናቲቷን አዋልደዋታል።  • ያለ እናት የመጀመሪያው የእናቶች ቀን• ከወለደች ከ30 ደቂቃዎች በኋላ ለፈተና የተቀመጠችው እናትበመልካም ጤንነት ላይ እንደሚገኙ የተነገረላቸው እናቲቱ እና አዲስ የተወለደችው ህጻን፤ ደብሊን ከደረሱ በኋላ ወደ ሆስፒታል ተወስደዋል። የአየር ላንድ ምድር ባቡር ተወካይ ህጻኗ ከልጅነት እሰከ 25 ዓመት እስኪሞላት ድረስ ምድር ባቡሩ የነጻ የትራንስፖርት አገልግሎት ይሰጣታል ብለዋል። በባቡሩ ላይ የምግብ አገልግሎት አቅራቢ ከሆኑት መካከል አንዷ ለመገናኛ ብዙሃን ስትናገር፤ ከመጸዳጃ ቤት ውስጥ አንዲት ሴት ስታቃስት ስሰማ አንድ ችግር እንዳለ ተረዳሁ ትላለች። የመጸዳጃ ቤቱን በር ስትከፍት በምጥ የተያዘች ሴት ማየቷን እና እርዳታ እንደታገኝ ለባቡሩ ሹፌር እና ከተሳፋሪዎች መካከል ሃኪሞች ካሉ በሚል ጥሪ ማድረጓን ታስረዳለች። 


Image copyright
RTE


አጭር የምስል መግለጫ

                    ባቡሩ ከጋልዌይ ወደ አየር ላንድ መዲና ደብሊን እየተጓዘ ነበር።
                

በባቡሩ ከተሳፈሩት መካከል የህክምና ዶክተሩ አለን ዲቫይን ይገኙበታል። • ወንበር የሚለቅላት አጥታ ልጇን ቆማ ያጠባችው እናት• ሰማይ ላይ ወልዳ አሥመራ የምትታረሰው ኢትዮጵያዊትዶክተር አለን አርቲኢ ለተሰኘ መገናኛ ብዙሃን ሲናገሩ ''ዘግይቼ ነበር የደረሰኩት፤ በቦታው ስደርስ ሁለት ነርሶች ለወላዷ ጥሩ ድጋፍ እያደረጉላት ነበር'' ብለዋል። ከ20 ደቂቃ ምጥ በኋላ እንደተገላገለች የሚናገሩት ዶክተሩ፤ በባቡሩ ላይ ተሳፋሪ የነበሩት ነርሶች ሙያዊ ስነ-ምግባርን በጠበቀ መልኩ አስደናቂ ሥራ ሰርተዋል ሲሉ አሞካሽተዋቸዋል። የባቡር ጣቢያው ተወካይም ሰራተኞቻችን እና ደንበኞቻችን እናቲቱ በሰላም እንድትገላገል ባደረጉት ትብብር እጅጉን ተደስተናል ብለዋል። 
",https://www.bbc.com/amharic/news-48628094
8,የእንቅልፍ ሰዓትዎን እንዴት ማስተካከል እንደሚችሉ ያውቃሉ?,13 ጁን 2019,"



Image copyright
Getty Images

 ሰዎች የተለያየ የእንቅልፍ ሰዓት አላቸው፤ አንዳንዶች በጊዜ ተኝተው በማለዳ መንቃትን ያዘወትራሉ። ሌሎች ደግሞ ሌሊቱን ገፍተው ሲነጋ እንቅልፍ የሚጥላቸው አሉ። እርስዎ የትኛው ልምድ ነው ያለዎት? የማለዳ ወፍ ወይስ የሌሊት ወፍ? የእንግሊዝና የአውስትራሊያ ተመራማሪዎች የእንቅልፍ ሰዓትን በማስተካከል የአካልና የአዕምሮ ጤንነትን መጠበቅ እንደሚቻል እንደደረሱበት ይፋ አድርገዋል። አጥኚዎቹ ትኩረት ያደረጉት ሳይተኙ እኩለ ሌሊቱን የሚገፉ 'የምሽት ሰዎች' (የሌሊት ወፎች) ላይ ነው።• ስለ እንቅልፍ የተሳሳቱ አመለካከቶች• የኢትዮጵያን አደራዳሪነት የሱዳን ህዝብ እንዴት ይመለከተዋል? • በንቅለ ተከላ ዕይታው የተመለሰለት ኢትዮጵያዊ ታዳጊባለሙያዎቹ እንደሚሉት ጥናቱን ለማካሄድ ውስን የእንቅልፍ ሰዓት መስጠትን፣ አነቃቂ መጠጦችን ማስወገድና የጠዋት ፀሐይ መኮምኮም የተጠቀሟቸው ዘዴዎች ናቸው።ዘዴዎቹ የተለመዱ ቢሆንም በሰዎች ሕይወት ላይ ግን ከፍተኛ ልዩነት ማየት የተቻለበት ነበር ብለዋል።እያንዳንዱ ሰው የፀሐይን መውጣትና መግባት ተከትሎ የራሱ የእንቅልፍ ሰዓት አቆጣጠር አለው። ለዚህም ነው ሲመሽ እየተኛን፤ ሲነጋ የምንነቃው። ይሁን እንጂ ይህ ለሁሉም ሰው ላይሰራ ይችላል፤ ምክንያቱም የአንዳንድ ሰዎች ሰዓት ከሌሎቹ ዘግይቶ ይዘውራልና። • እንቅልፍ እንዲህ ጠቃሚ ነገር ኖሯል? በማለዳ ዝማሬያቸውን እንደሚያሰሙት 'የማለዳ ወፎች' ሁሉ የጠዋት ሰዎች በማለዳ ነው የሚነቁት ግን ማታ ለማምሸት ይቸገራሉ፤ በተቃራኒው የማታ ሰዎች (የሌሊት ወፎች) ምሽቱን ንቁ ሆነው ይገፉና ጠዋት ላይ ግን እንቅልፍ ያሸንፋቸዋል።ለምሽት ሰዎች (የሌሊት ወፎች) በጣም አስቸጋሪው ነገር ከምሽቱ 3፡00 እስከ ማለዳ 11፡00 ባሉት ሰዓታት ራሳቸውን ማስማማት ነው። የጠዋቱ የማንቂያ ደወል ሰውነትዎ ከመዘጋጀቱ አንድ ሰዓት ቀድሞ ያነቃዎታል። ይህም ከከፍተኛ የጤና ችግር ጋር ይያያዛል።



ተመራማሪዎች ጥናት ባደረጉባቸውና በአማካይ ወደ መኝታቸው ለመሄድ እስከ ሌሊቱ 8፡30 የሚቆዩና እስከ ጠዋት 4፡00 ሰዓት ከእንቅልፋቸው የማይነቁ 21 የማታ ሰዎች (የሌሊት ወፎች) ላይ ጥናት አድርገዋል።በጥናቱ የተመረጡት ሰዎችም የሚከተሉትን እንዲፈፅሙ ትዕዛዝ ተሰጥቷቸው ነበር። • ሁል ጊዜ ከእንቅልፋቸው ከሚነቁበት ሰዓት ሁለት ወይም ሦስት ሰዓት ቀድመው እንዲነሱና የጠዋት ፀሐይ እንዲሞቁ ማድረግ • በተቻላቸው መጠን ቁርሳቸውን እንዲመገቡ • የጠዋት ስፖርታዊ እንቅስቃሴ እንዲያደርጉ• በየቀኑ በተመሳሳይ ሰዓት ምሳቸውን እንዲመገቡና ከምሽቱ 1፡00 ሰዓት በኋላ ምንም ዓይነት ምግብ እንዳይመገቡ• የሚያነቃቁ መጠጦችን ከቀኑ 9፡00 ሰዓት በኋላ እንዳይጠቀሙ• ከቀኑ 10 ሰዓት በኋላ ምንም ዓይነት 'ሸለብታ' (ናፕ) እንዳያደርጉ• የብርሃን መጠኑ በተወሰነበት ክፍል ከተለመደው የእንቅልፍ ሰዓት ሁለት ወይም ሦስት ሰዓት ቀድመው እንዲተኙ እና• የሚተኙበትንና የሚነቁበትን ሰዓት ተመሳሳይ እንዲያደርጉ ትዕዛዝ ተሰጥቷቸው ነበር።ከሦስት ሳምንታት በኋላ፤ ሰዎቹ የመኝታ ሰዓታቸውን ከተለመደው በሁለት ሰዓት ማስተካከል ችለው እንደነበር የበርሚንግሃም፣ ሱሬይ እና ሞናሽ ዩኒቨርሲቲ የጥናት ውጤት አመልክቷል።• ደስታና እንቅልፍ- የፀሃይ ብርሃን ለህይወት አስፈላጊ የሆነባቸው ምክንያቶችየጥናት ውጤቱ  እንዳሳየው ሰዎቹ ዐይናቸውን የሚከድኑበት ሰዓት ተመሳሳይ ነበር፤ ነገር ግን ዝቅተኛ በሆነ ደረጃም ቢሆን እንቅልፍ ማጣት፣ ጭንቀትና ድብርት አጋጥሟቸዋል። የሚነቁበት ሰዓት ግን መሻሻል አሳይቷል።""ተራና የተለመዱ የሆኑ ሥራዎችን መልክ ማስያዝ፤ የሚያመሹ ሰዎች (የሌሊት ወፎች) የእንቅልፍ ሰዓታቸውን እንዲያስተካክሉ ረድቷቸዋል፤ የአካልና የአዕምሮ ጤንነታቸውም ተሻሽሏል"" ይላሉ በሰሬይ ዩኒቨርሲቲ ፕሮፌሰር የሆኑት ደብራ ኬኔ።እርሳቸው እንደሚሉት በቂ ያልሆነ እንቅልፍ እና የእንቅልፍ ሰዓት መዛነፍ የሰውነትን ጤናማ ተግባር ያውካል፤ ለልብ በሽታ፣ ለካንሰርና ለስኳር በሽታም ያጋልጣል።ሰውነታችን ለተለመደው ጤናማ ተግባሩ የሚያስፈልገውን የፀሐይ ሙቀት ማግኘት አለበት። በመሆኑም ሰውነትን ለማታ ፀሐይ ከማጋለጥ ይልቅ ለጠዋት ፀሐይ ማጋለጥ ይመከራል።ጥናቱ እንደሚያስረዳው የተዛባ የመተኛና የመንቂያ ሰዓት ካለን የሰውነታችንን ውስጣዊ ሰዓት (ሰርካዲያን ሪትም) የመተኛና የመንቂያ ሰዓታችን እንዲዛባ ያደርገዋል።በመሆኑም ይህን ተፈጠዕሯዊ ሰዓት ለማስተካከል የተጠቀምናቸው ዘዴዎች የተለመዱ ሊመስለዎት ቢችልም ሰውነታችን ሰዓቱን እንዲለማማድ ስለሚያስችለው የእንቅልፍ ሰዓታችንንም ለማስተካካል ይረዳል ።""አንፃራዊ በሆነ መልኩ እነዚህን ልምምዶች ማድረግ በጣም ቀላሉና ለውጥ የሚያስገኝ ነው፤ ይህ ለእኔም በጣም አስደንቆኛል"" ብለዋል የበርሚንግሃም ዩኒቨርሲቲ  ዶ/ር አንድሪው ባግሻው።
",https://www.bbc.com/amharic/news-48606864
9,በ10ኛ ክፍል ማጠናቀቂያ ፈተና 28 ተማሪዎች መውለዳቸው ተገለፀ,13 ጁን 2019,"



Image copyright
Ministry of Education 

ትናንት በተጠናቀቀው የዘንድሮው 10ኛ ክፍል ማጠናቀቂያ የአገር አቀፍ ፈተና 28 ሴቶች በፈተና ላይ ሳሉ መውለዳቸውን የትምህርት ሚኒስቴር ኮሚዩኒኬሽን ዳይሬክቶሬት ዳይሬክተር ወ/ሮ ሃረጓ ማሞ ለቢቢሲ ገልፀዋል።ዳይሬክተሯ እንዳሉት ተማሪዎቹ በምን ሁኔታ ጋብቻ ፈፀሙ? ያለ ዕድሜ ጋብቻ ነበር ወይ? የሚለው በጥናት የሚታወቅ ቢሆንም አሁን ባላቸው መረጃ ሁሉም በትዳር ላይ የነበሩ ሴቶች ናቸው።• የ29 ዓመቷ የህክምና ዶክተርና ኢንጅነር ዕልልታ ጉዞ ከእነዚህም መካከል 27ቱ የመደበኛ ትምህርት ተማሪዎች ሲሆኑ እንዷ የግል ተፈታኝ መሆኗም ታውቋል።በአገሪቷ የተለያዩ ቦታዎች በሚገኙ የመፈተኛ ጣቢያዎች ማለትም በደቡብ 11፣ በትግራይ 4፣ በአማራ 2፣ በኦሮሚያ 6፣ በቤኒሻንጉል 1፣ በአዲስ አበባ 1 እና በጋምቤላ 3 ሴት ተማሪዎች በፈተና ወቅት መውለዳቸው ሪፖርት እንደደረሳቸው ዳይሬክተሯ አስረድተዋል።""በዓለማችን ካሉ ህመሞች የከፋ ሕመም ምጥ ነው"" የሚሉት ወ/ሮ ሃረጓ ተማሪዎቹ በአስቸጋሪና ፈታኝ ሁኔታ ውስጥ ሆነው ፈተናውን ማጠናቀቃቸውን አድንቀዋል።""በወለደች በ30 ደቂቃ ገብታ የተፈተነችው ተማሪ ዜና በጣም አስገራሚ ሆኖ ነው ያገኘነው፤ ሌላም እንዲሁ ፈተናው ከጀመረበት ሰኞ ቀን አንስቶ እስከተጠናቀቀበት ረቡዕ ድረስ በምጥ ላይ እያለች ፈተናውን ሳታቋርጥ የተፈተነችው ተማሪ ለብዙዎች ግርምትን የፈጠረ ነበር"" ሲሉ ምሳሌ ያነሳሉ።ሴቶች በየትኛውም ሁኔታ ውስጥ ሆነው ትምህርት ምን ያህል አስፈላጊና በመማር ራስን ለመለወጥ የተዘጋጀ ምዘና ግድ እንደሆነ ግንዛቤ መኖሩን ሚኒስቴር መሥሪያ ቤቱ በበጎ መልኩ ተመልክቶታል ብለዋል።• ታሪክ እየቀየሩ ያሉት ሴቶች ትምህርትን ማጠናቀቅ ብቻ ሳይሆን ውጤቱም ትኩረት ሊሰጠው የሚገባ ጉዳይ ነው፤ ታዲያ እነዚህ ተማሪዎች በእንዲህ ዓይነት ጊዜ የማይሰጥ ህመም ውስጥ ሆነው ምን ያህል ውጤታማ ይሆናሉ? ስንል ለዳይሬክተሯ ጥያቄ ሰንዝረን ነበር።እርሳቸውም ""እነዚህ ሴቶች በእርግዝና ወቅት ተምረዋል፣ አጥንተዋል፣ በመሆኑም በፈተና ወቅት ባጋጠማቸው ምጥና ወሊድ ምክንያት አንድ ዓመት ወደኋላ እንቀርም ብለው ለፈተና መቅረባቸው ጥንካሬያቸውን ያሳያል"" ሲሉ ምላሽ ሰጥተውናል።አክለውም በወሊድ ምክንያት በሚፈጠረው ህመም ምክንያት በትክክል ፈተናውን ለመውሰድ የማይችሉ ከሆነ በሚቀጥለው ጊዜ እንዲፈተኑ ሃሳብ ቀርቦላቸውም ነበር ብለዋል።• ትምህርት ዕድሜን እንደሚያስረዝም በጥናት ተረጋገጠ""ተማሪዎቹ አጥንተናል፣ ተዘጋጅተናል፣ መፈተን እንፈልጋለን እያሉ መከልከልም መብትን መጋፋት ነው"" ሲሉ በተማሪዎቹ ፍላጎት ላይ ተመስርተው ባሉበት እንዲፈተኑ መደረጉን ተናግረዋል።ከዚህ ቀደም ትዳር ላይ በመሆናቸው ከትምህርት የሚቀሩ ተማሪዎች በርካታ እንደነበሩ የሚጠቅሱት ወ/ሮ ሃረጓ ከእርግዝና ባሻገር በወሊድ ላይ ሆነው የመጡበትን አላማ ከግብ ለማድረስ ጥረት በማድረጋቸው እነዚህ ሴቶች አርአያ ናቸው ብለዋል። ዳይሬክተሯ እንደሚሉት ባለፈው ዓመትም ሆነ ከዚያ በፊት እንዲህ ዓይነት አጋጣሚዎች የነበሩ ሲሆን የዘንድሮው ግን ቁጥሩ ጨምሯል።ሚኒስቴር መሥሪያ ቤቱ በፈተና ወቅት ሊከሰቱ ይችላሉ በማለት ቅድመ ዝግጅት ከሚያደርግባቸው አጋጣሚዎች አንዱ ወሊድ (ምጥ) ነው። በመሆኑም ምጥና ድንገተኛ ህመሞች ሲያጋጥሙ አስፈላጊውን እርምጃ ለመውሰድ ከቀይ መስቀል ጋር በመሆን ቅድመ ዝግጅት አድርገው እንደነበርም ተናግረዋል።በዘንድሮው የ10ኛ ክፍል መልቀቂያ ፈተና 1.2 ሚሊየን የሚደርሱ ተማሪዎች ለፈተና የተቀመጡ ሲሆን ግምሽ ያህሉ ሴቶች መሆናቸውንም ገልፀውልናል።
",https://www.bbc.com/amharic/news-48620235
10,ጠቅላይ ሚነስትር ዐብይ አህመድ በአክሱም ምን ተጠየቁ?,11 ጁን 2019,"



Image copyright
Prime minister facebook page 

ጠቅላይ ሚኒስትር ዐብይ አህመድ በትናንትናው ዕለት የአክሱም ከተማን የጎበኙ ሲሆን፤ በቆይታቸውም በአክሱም ዩኒቨርስቲ በተፈጠረው ችግር ዙሪያ፣ በአክሱም ሃውልቶች ላይ ስለተጋረጠው አደጋ ከከተማው ከተውጣጡ የተለያዩ የህብረተሰብ ክፍሎችና ጋር ተወያይተዋል። በፌደራል መንግሥቱና በትግራይ ክልል መካከል ያለው ቀዝቃዛ ግንኙነት ጋር ተያይዞ ጉብኝታቸው አነጋጋሪም ሆኖ የነበረ ሲሆን ነዋሪዎቹም በተለያየ ማህበራዊ ሚዲያዎች ላይ የሚንሸራሸሩ ጥያቄዎችን ለጠቅላይ ሚኒስትሩ አቅርበውላቸዋል። • በ2018 ጎልተው የታዩት ጠቅላይ ሚኒስትር ዐብይ አህመድከተጠየቁት ጥያቄዎች መካከልም የተወሰኑትን ጥያቄዎች የመለሱ ሲሆን ለአንዳንዶቹም ምላሽ እንዳልሰጡ ቢቢሲ ያናገራቸው የውይይቱ ተሳታፊዎች ገልፀዋል። የመሰረተ-ልማት ችግሮችአክሱም ከተማ የቱሪስት መናኸሪያ እንደመሆኗ መጠን የውሃ ችግር በተደጋጋሚ ያጠቃታል። ይህ የማይቀረፈው ለምንድን ነው? እሳቸውም በምላሹ ይህ የፌደራል መንግሥት እንደማይመለከተውና ለዚህ ምላሽ መስጠት ያለበት ክልሉ ነው ብለዋል። የኢትዮ-ኤርትራ ድንበር መዘጋት ለዓመታት ተፋጠው የነበሩት ኢትዮጵያና ኤርትራ ሰላም መፈጠር መልካም ሆኖ እርቁ ግን ያልተጠናና መሰረታዊ ሂደት ያልነበረበት ይመስላል ተብለው የተጠየቁት ጠቅላይ ሚኒስትሩ ኤርትራ ውስጥ አዳዲስ ክስተቶች እየታዩ ስለሆነ እነዚህ ጉዳዮች እስኪስተካከሉ ከኤርትራ መንግሥት በኩል የተወሰደ እርምጃ እንደሆነ ተናግረዋል። ቀጣዩ ምርጫ ምርጫው የሚራዘምና የማይካሄድ ከሆነ የእርስዎ ተቀባይነት ስለሚያበቃ ምንድነው እያሰቡ ያሉት፤ ይህስ ነገር አገሪቷን አደጋ ውስጥ አይከትም ወይ የተባሉ ሲሆን እሳቸውም እንደ ግንባር ምርጫው እንዲካሄድ ፍላጎት ቢኖርም፤ በምርጫው ላይ የጋራ መግባባት ላይ መደረስ ስላለበት ከሁሉም ፓርቲዎች ጋር በጋራ መመመከር አለበት ብለዋል። ከዚህም ጋር ተያይዞ የምርጫ ቦርዱ እንደ አዲስ እየተዋረ ሲሆን ከምርጫ ጋር የተያያዙ ጉዳዮች ኃላፊነት የምርጫ ቦርድ ነው ብለዋል።የኢህአዴግ ፓርቲ ቀጣይነትሃገሪቱ ውስጥ እየተከናወኑ ባሉ ውሳኔዎች ላይ ኢህአዴግ እንደ ግንባር እየተንቀሳቀሰ አይመስልም። በእውነቱ ኢህአዴግ አለ ወይ? የሚል ጥያቄ የተወረወረላቸው ጠቅላይ ሚኒስትሩ የኢህአዴግ ፓርቲ እስካሁን አለ። ""በቀጣይም አብረን ተያይተን የምናደርገው ይሆናል የሚል ምላሽ ሰጥተዋል። ኢህአዴግ ባይኖር እዚህ አንመጣም ነበር፤ ስላለንም ነው የትግራይ ክልል ርዕሰ መስተዳድር ደብረፅዮንም እየተቀበለኝ ያለው"" ብለዋል። በአንድ ብሔር ላይ ያነጣጠረጥቃት ለውጡን ተከትሎ  የትግራይ ብሔር ተወላጆች ብቻ እስር ቤት የሚገኙና በክስ ላይ የሚገኙ ሲሆን እነዚህ ሰዎች ታሪክ የሰሩ፤ ለዚች ሃገር ባለውለታ የሆኑ አሉና ይህንን ነገር እንዴት ነው የሚያዩት? ተብለዋል። ይህ ጉዳይ ህግ የያዘው ስለሆነ በህግ አግባብ የሚታይ ይሆናል ብለዋል። ግንቦት 20 በአገራዊ ሁኔታ ለምን አይከበርም? ኢህአዴግ የደርግ ሠራዊት ያሸነፈበት ዕለት ግንቦት 20 በዘንድሮው ዕለት አልተከበረም። አንዳንድ ጉዳዮች ሲታዩም ደርግ እንደገና ያንሰራራበት ሁኔታም ይታያል። ተብለው የተጠየቁት ጠቅላዩ ምላሽ አልሰጡም።•""ማንም ቢሆን ኢትዮጵያን ለብቻዬ ሰራኋት ሊል አይቻለውም"" ጠ/ሚ ዐብይከዚህም በተጨማሪ ነዋሪዎቹ ጠቅላይ ሚኒስትሩ ጥያቄያቸውን ተቀብለው ሐውልቱን በማደስ ዙሪያ ለመነጋገር መፍቀዳቸውና ወደስፍራው በመምጣታቸ ያላቸውን አድናቆትም ገልፀዋል።ጠቅላይ ሚኒስትሩ የአክሱምን ሃውልት የጎበኙ ሲሆን፤ ከእሳቸው በተጨማሪም የመከላከያ ጠቅላይ ኤታማዦር ሹም ጄኔራል ሰዓረ መኮንን አብረዋቸው ወደ ስፍራው አቅንተው ነበር። 
",https://www.bbc.com/amharic/news-48591417
