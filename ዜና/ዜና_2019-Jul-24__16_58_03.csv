ደረጃ,ርዕስ,ቀን,ዜና,ድረ-ገጽ
1,አሜሪካ ስደተኞችን ፍርድ ቤት ሳታቀርብ ወደመጡበት አገር መመለስ ልትጀምር ነው,23 ጁላይ 2019,"



Image copyright
Reuters

የአሜሪካ መንግሥት የስደተኞች ፍርድ ቤትን አልፎ ስደተኞችን በፍጥነት ወደ መጡበት አገር ለመመለስ የሚያስችል መመሪያ አወጣች። በአዲሱ ደንብ መሰረት ማንኛውም ማስረጃ የሌለው ስደተኛና በተከታታይ ለሁለት ዓመት አሜሪካ ውስጥ እንደነበር ማረጋገጥ ያልቻለ ግለሰብ ወደ መጣበት አገር እንዲመለስ ይደረጋል።ፖሊሲው ዛሬ ይፋ ተደርጎ በሁሉም የአሜሪካ ግዛቶች በአፋጣኝ ተግባራዊ መሆን ይጀምራል ተብሏል።አሜሪካን ሲቪል ሊበርቲስ ዩኒየን የተባለ የመብት ተሟጋች ቡድን ፖሊሲውን በመቃወም ፍርድ ቤት ወስዶ ለመሟገት ማሰቡን ተናግሯል።የአሜሪካ የስደተኞች ፖሊሲ ከጊዜ ወደ ጊዜ ጥብቅ እየሆነ እየመጣ መሆኑን የሚያስረዱ አካላት፤ አገሪቱ በደቡብ በኩል ከሜክሲኮ ጋር በሚያዋስናት አካባቢ የምታደርገውን በመጥቀስ የጉዳዩን አሳሳቢነት ያብራራሉ።• የሱዳን አማጺ መሪ ከአዲስ አበባው ድርድር ሊባረሩ እንደነበር ተነገረ • ከአዞዎች ጋር ለ30 ዓመታት የኖሩት ኢትዮጵያዊ የአገር ውስጥ ደህነንነት መሥሪያ ቤቱ ተጠባባቂ ዋና ጸሀፊ ኬቨን ማክአሌናን፤ ""ይህ ለውጥ በድንበር አካባቢ ያለብንን ጫናና የአቅም ጉዳይ ያነሳልናል"" ሲሉ አሞካሽተውታል።አክለውም ""ቀጣይነት ላለው የስደተኞች ቀውስ ምላሽ የሚሰጥ"" ብለውታል።የአሜሪካ የስደተኞች ጉዳይ ላይ ትንታኔ የሚሰጡ ባለሙያዎች በበኩላቸው ፕሬዝዳንት ትራምፕ ለ2020 ምርጫ ስደተኞችን መቆጣጠርን ቁልፍ  ጉዳይ ለማድረግ መወሰናቸውን ያሳያል ይላሉ።ምንድን ነው የተለወጠው?ከዚህ ቀደም ሰዎች ወደ መጡበት አገር ወዲያውኑ እንዲመለሱ የሚደረገው ከአሜሪካ ድንበር በ160 ኪሎ ሜትሮች ርቀት ውስጥ ሲገኙና አሜሪካ ከገቡ ከሁለት ሳምንት በታች የሆናቸው ከሆኑ ብቻ ነበር።በአገሪቱ የትኛውም አካባቢ የሚገኙ ስደተኞች ወይንም ከሁለት ሳምንት በላይ የሆናቸው ግለሰቦች ጉዳያቸው ወደ ፍርድ ቤት ተመርቶ ሕጋዊ ውክልና የማግኘት መብታቸው ተጠብቆ እንዲቆዩ ይደረግ ነበር።አዲሱ ሕግ ግን ማንኛውም ስደተኛ በየትኛውም የአገሪቱ ስፍራ ቢገኝ በቁጥጥር ስር ከዋለ ያለ ጠበቃ ውክልና ወደመጣበት እንዲመለስ ይደረጋል።


Image copyright
Getty Images

ጥገኝነት ለመጠየቅ የሚያበቃ ምክንያት ያላቸው፤ የጥገኝነት ጉዳዮችን የሚከታተለውን ባለሙያ የማናገር መብት አላቸው ይላል።ምላሹ ምን ነበር?ሰኞ ዕለት ፖሊሲው በተዋወቀ በሰአታት ውስጥ የመብት ተሟጋች ድርጅቱ አሜሪካን ሲቪል ሊብረቲስ ዩኒየን ጉዳዩን ፍርድ ቤት በመውሰድ ለመሞገት ማሰቡን አስታውቋል።""ይህንን የትራምፕ እቅድ ለማስቆም በፍጥነት ጉዳዩን ወደ ፍርድ ቤት ወስደን ክስ እንመሰርታለን"" ሲሉ በትዊተር ገፃቸው ላይ አስፍረዋል።• አዲሱ ርዕሰ መስተዳድር አቶ ተመስገን ጥሩነህ ማን ናቸው?""በአሜሪካ ለረዥም ጊዜ የቆዩ ስደተኞች በትራፊክ ደህንነት ጥሰት ፍርድ ቤት ከሚቀርቡ ሰዎች ያነሰ በፍርድ ቤት የመከራከር እድል አላቸው"" ሲሉም ምሬታቸውን ገልፀዋል።በሲቪልና ሰብዓዊ መብቶችን ጉባኤ ፕሬዝዳንት የሆኑት ቫኒታ ጉፕታ፤ የፕሬዝዳንት ትራምፕን እቅድ የስደተኞች ጉዳይ የሚያየውን ተቋም ""ወረቀታችሁን አሳዩን ወደሚል ፈርጣማ ኃይል"" እየቀየሩት ነው ብለዋል። የሕግ ባለሙያ የሆኑት ጃኪ ስቲቨንስ በበኩላቸው ወደመጣችሁበት አገር ተብለው ከሚመለሱ ሰዎች መካከል የአሜሪካ ዜግነት ያላቸው እንደሚገኙበት ገልፀዋል።
",https://www.bbc.com/amharic/49080466
2,በጀርመን በኤርትራዊ ላይ ባነጣጠረ የዘር ጥቃት የግድያ ሙከራ ተደረገበት,23 ጁላይ 2019,"



Image copyright
Reuters

አንድ የ55 ዓመት ጀርመናዊ በመኪና ውስጥ ሆኖ ነው ኤርትራዊውን ለመግደል የሞከረው።  ፖሊስ የዘር ጥቃት ባለው በዚህ የግድያ ሙከራ ሦስት ጥይቶች በኤርትራዊው ላይ የተተኮሱ ሲሆን አንድ ጥይት ሆዱ አካባቢ አግኝቶታል፤ ኾኖም ለሕይወቱ አስጊ እንዳልሆነ እየተነገረ ነው። ጥቃት አድራሹና ኤርትራዊውም የቀደመ ትውውቅ እንደሌላቸው ፖሊስ አስታውቋል። ጥቃት አድራሹ በጥቂት ኪሎ ሜትር ርቀት መኪናው ውስጥ ሞቶ ተገኝቷል። የራስ ቅሉ በጥይት ተመትቶ መኪናው ውስጥ መገኘቱ ፖሊስ ጥቃት አድራሹ ራሱን እንዳጠፋ እንዲገምት አስችሎታል።•የአልጀሪያዋ ቁንጅና አሸናፊዋ ዘረኝነት እንደማይበግራት ገለፀች•ዘረኝነት ለእናቶች ሞት ምክንያት እየሆነ ነው?•ከተማ ይፍሩ፡ ያልተነገረላቸው የአፍሪካ አንድነት ባለራዕይበጀርመናዊው ቤት ውስጥም በርከት ያሉ የጦር መሣሪያዎች ተገኝተዋል።ምንም እንኳ ጥቃቱ በቀኝ አክራሪዎች የተቀነባበረ እንደሆነ ቢገመትም ፖሊስ ግን ይህን ለማለት የሚያበቃ መረጃ ለጊዜው አላገኘሁም እያለ ነው።ስደተኞችን በመደገፍ የሚታወቁት እውቁ ጀርመናዊ ፖለቲከኛ ባለፈው ወር ቤታቸው ሳሉ በአንድ አክራሪ ቀኝ ዘመም አባል መገደላቸው በመላው ጀርመን ድንጋጤን ፈጥሮ ቆይቷል።ስቴፈር ኤርነስ የተባለ የቀኝ አክራሪ ተጠርጣሪ ለፍርድ ቤት እንደተናዘዘው ""ለስደተኛ አዛኝና ተቆርቋሪ የነበሩትን ፖለቲከኛ የገደልኳቸው እኔ ነኝ"" ብሎ ነበር።የጀርመን የደኅንነት መዋቅር ስለምን በቀኝ አክራሪዎች ላይ ፈጣን እርምጃ እንደማይወስድ የብዙዎች ጥያቄ ነው።በሰሜን ምሥራቅ ፍራንክፈርት የተከሰተው የትናንቱ በኤርትራዊው ላይ የደረሰ ጥቃት የዘር ጥቃት ስለመሆኑ ጥርጣሬ አላሳደረም። የግድያ ሙከራ የተደረገበት ኤርትራዊ ዛሬ በመልካም ሁኔታ ላይ እንደሚገኝ ተነግሯል። ዛሬ ማታም ጥቃቱ በደረሰበት ከተማ የጸረ ዘረኝነት የመታሰቢያ መርሃ ግብር ተሰናድቷል።ፖሊስ ባወጣው መረጃ በጥቃት አድራሹ መኪና ውስጥ ሁለት መካከለኛ አውቶማቲክ የጦር መሣሪያ የተገኘ ሲሆን ሦስት ሌሎች ሽጉጦች ደግሞ ቤቱ ውስጥ ተገኝተዋል። ሁሉም ሽጉጦች ሕጋዊ ፈቃድ ያላቸው ናቸው። ጥቃት አድራሹ ቤት ውስጥ ከጦር መሣሪያዎች በተጨማሪ አንድ ደብዳቤ የተገኘ ሲሆን የደብዳቤውን ይዘት ፖሊስ ለጊዜው ይፋ ለማድረግ አልደፈረም።
",https://www.bbc.com/amharic/news-49091613
3,ኢራን የ 'ሲአይኤ ሰላይ' ያለቻቸውን በሞት እቀጣለሁ አለች,23 ጁላይ 2019,"



Image copyright
AFP/Getty Images

ኢራን ለሲአይኤ እየሠሩ ነበር ያለቻቸውን 17 ሰላዮች በቁጥጥር ሥር ማዋሏን ይፋ አደረገች። ከነዚህ ገሚሱ ሞት ተፈርዶባቸዋል ተብሏል። የኢራን የደህንነት ሚንስትር እንዳለው፤ ተጠርጣሪዎቹ ስለ ኒውክሌር፣ መከላከያ እና ሌሎችም ዘርፎች መረጃ እየሰበሰቡ ነበር። የአሜሪካ ፕሬዘዳንት ዶናልድ ትራምፕ የኢራንን ክስ ""ሀሰት ነው"" ሲሉ አጣጥለዋል። በኢራን የኒውክሌር ፕሮግራም ሳቢያ ሁለቱ አገራት እንደተፋጠጡ ነው።ትራምፕ ከዓለም አቀፉ የኒውክሌር ስምምነት ባለፈው ዓመት ወጥተው ኢራን ላይ የንግድ ማእቀብ መጣላቸው ይታወሳል።• ኢራን የአሜሪካ የቅኝት ድሮንን መትታ ጣለች• እንግሊዝ፦ 'ከኢራን ጎን ነኝ'ኢራን እስሩን እንዳሳወቀች ""ከኢራን ጋር ስምምነት ላይ ለመድረስ እየተቸገርኩ ነው"" ሲሉ ትራምፕ ተናግረዋል።ስለ 'ሰላዮቹ' እስካሁን የምናውቀውኢራን ለአሜሪካው የስለላ ድርጅት ሲአይኤ ይሰራሉ ያለቻቸውን ግለሰቦች ያሠረችው ባለፉት 12 ወራት እንደሆነ ተናግራለች።17ቱም ኢራናዊ ሲሆኑ፤ በመከላከያና ኒውክሌር ማዕከሎች አካባቢ ሲንቀሳቀሱ እንደነበር አንድ የኢራን ከፍተኛ የደህንነት ኃላፊ ገልጸዋል። ከታሠሩት መካከል ምን ያህሉ ሞት እንደተፈረደባቸው ያሉት ነገር የለም።የኢራን የደህንነት ሚንስትር መሀሙድ አልቪ ""ከአሜሪካ ጋር ግንኙነት ያላቸው ሰላዮችን እሥር የተመለከተ ዘጋቢ ፊልም በኢራን ቴሌቭዥን ይታያል"" ብለዋል።የደህንነት ተቋሙ የዘጋቢ ፊልሙን ቅንጫቢ የያዘ ሲዲ ለቋል። በሲዲው የሰላዮች ስብሰባና ቃለ ምልልስን በማስመሰል የተሠራ ትዕይንትም ይታያል።ሚንስትሩ እንዳሉት በቁጥጥር ሥር ከዋሉት ግለሰቦች መካከል የአሜሪካ ቪዛ ለማግኘት ጥረት እያደረጉ ሳለ በሲአይኤ የተመለመሉ ይገኙበታል። አንዳንዶቹ ደግሞ የአሜሪካ ቪዛቸውን ለማሳደስ ሲሞክሩ ሲአይኤ ተጽዕኖ አድርጎ የመለመላቸው ናቸው ብለዋል። የተቀሩት በገንዘብ፣ በህክምና አገልግሎትና ሌሎችም ጥቅማ ጥቅሞች ተደልለዋል ሲሉም አክለዋል።• ኢራን አሜሪካ ዳግም የጣለችውን ማዕቀብ አወገዘች• ትራምፕ ጦርነት ከተጀመረ ኢራን ከምድረ ገጽ ትጠፋለች ሲሉ አስጠነቀቁባለፈው ወር ኢራን ከ ""ሲአይኤ የስለላ ሰንሰለት ጋር የተገናኘ"" ነው ያለችውን መስመር መበጣጠሷን አሳውቃ ነበር። የአሁኑ ከዚህ ሰንሰለት ጋር የተገናኘ ስለመሆኑ የተባለ ነገር የለም።ተንታኞች ምን ይላሉ?የአካባቢውን ፖለቲካ በቅርበት የሚከታተሉ ተንታኞች የኢራን መግለጫን በጥርጣሬ ያዩታል።የኢራን ደህንነት ሚንስትር ባለፈው ወር የሲአይኤን የስለላ ሰንሰለት በጣጥሻለሁ ብትልም፤ አሁን ደግሞ 17 ተጠርጣሪዎችን አሥሬያለሁ ብላለች።አንዳንዶች እንደሚሉት 17ቱ ግለሰቦች ለበርካታ ዓመታት በስለላ የተጠረሩ ሊሆኑ ይችላሉ። ኢራን ውስጥ ለተለያዩ አገራት ሲሰልሉ ነበር በሚል የተጠረጠሩ ብዙ እስረኞች አሉ።የኢራን የደህንነት ሚንስትር መግለጫ ያወጣው አዳዲስ ተጠርጣሪዎች አሥሮ ሳይሆን፤ ከሪቮሉሽነሪ ጋርዶች ጋር እየተደረገ ያለውን ፉክክር አስታክኮ ነው የሚሉም አሉ።• ኢራንና እንግሊዝ ተፋጠዋልከሁለት ሳምንት በፊት የኢራን ቴሌቭዥን የኢራንን የደህንነት ተቋም የሚያሞግስ ዘጋቢ ፊልም አቅርቦ ነበር። አሁን ደግሞ የደህንነት ሚንስትሩ ስኬቱን የሚያሳይ ዘጋቢ ፊልም ሊያቀርብ ነው።በኢራን ውስጥ ያሉት ተፎካካሪ ተቋሞች አንዳቸው ከሌላቸው የተሻሉ መሆናቸውን ለማሳየት የሚያደርጉት ጥረትም ይመስላል።የፍጥጫው መንስኤ ምንድን ነው?ተከታዮቹ ክስተቶች በኢራን፣ አሜሪካና እንግሊዝ መካከል ያለውን ፍጥጫ ለመረዳት ያግዛሉ።ባለፈው አርብ ኢራን የእንግሊዝ ሰንደቅ አላማ ያነገበ የነዳጅ መርከብ አግታለች።ባለፈው ሳምንት አሜሪካ የኢራንን ሰው አልባ አውሮፕላን መትታ መጣሏን ትራምፕ ቢናገሩም ኢራን አስተባብላለች።ባለፈው ወር ኢራን የአሜሪካን ሰው አልባ አውሮፕላን መትታ ጥላለች። የኢራንን የአየር ክልል እንደጣሰ ብትናገርም፤ አሜሪካ ሰው አልባ አውሮፕላኑ በዓለም አቀፍ ክልል ውስጥ እየተንቀሳቀሰ እንደነበር ገልጻለች።
",https://www.bbc.com/amharic/49080507
4,ከሲዳማ ዞን የተፈናቀሉ 457 ግለሰቦች በኦሮሚያ ጉጂ ዞን ቦሬ ወረዳ ተጠልለዋል,23 ጁላይ 2019,"




ከሲዳማ ዞን ተፈናቅለው በኦሮሚያ ክልል ጉጂ ዞን ቦሬ ወረዳ የተጠለሉ ግለሰቦች ወደ 457 መድረሳቸውን የቦሬ ወረዳ አስተዳደርና ጸጥታ ኃላፊ አቶ ጥላሁን ታፈሰ ለቢቢሲ ተናገሩ።ባለፉት አራት ቀናት ከሲዳማ ተፈናቅለው በቦሬ ወረዳ የተጠለሉ ሰዎች ቁጥር እየጨመረ በመምጣቱ ከወረዳው አቅም በላይ ሊሆን ይችላል የሚል ስጋት እንዳላቸው ኃላፊው ገልጸዋል። አሁን መንግሥት ለተፈናቃዮች የህክምና ድጋፍ እያደረገ ሲሆን፤ የቦሬ ነዋሪዎች ደግሞ ለተፈናቃዮች ምግብና ልብስ እያቀረቡ መሆኑን ተናግረዋል።በቤተ እምነት ውስጥ ከተጠለሉት ተፈናቃዮች ውጪ በዘመድ ቤት የተጠለሉም ስላሉ የተፈናቃዮች ቁጥር ከ457 ሊበልጥ እንደሚችልም አክለዋል። የተፈናቃዮች ቁጥር እየጨመረ በመምጣቱ የመፀዳጃ ቤት እጥረት እንዳጋጣማቸውም ኃላፊው ገልፀዋል።ሐሙስ ሐምሌ 11 2011 ዓ.ም በሐዋሳ ከተማ ተቀስቅሶ ወደ ሌሎች የሲዳማ ዞን አካባቢዎች የተዛመተው ሁከት ከባድ የንብረት ውድመትን ማስከተሉን በወንዶ ገነት፣ ሀገረ ሰላም፣ ይርጋለም ያነጋገርናቸው ነዋሪዎችና የመንግስ ኃላፊዎች መናገራቸውን በወቅቱ ዘግበን ነበር።  • በወንዶ ገነት ከተማ በነበረ ተቃውሞ 3 ሰዎች መሞታቸው ተገለጸ• ከሐዋሳ ተነስቶ በሌሎች አካባቢዎች ጉዳት ያደረሰው ሁከት በሲዳማ ዞን ተወልደው ቤተሰብ እንዳፈሩ የሚናገሩ አንድ ግለሰብ ለቢቢሲ እንደተናገሩት፤ በብሔራቸው ምክንያት ከሲዳማ ዞን፣ ይርጋለም ከተማ ሀምሌ 12፣ 2011 ዓ. ም. ተፈናቅለዋል።የሌላ ብሔር ተወላጆች ከአካባቢው መፈናቀል የጀመሩት ሀምሌ 11፣ 2011 ዓ.ም. አመሻሽ አካባቢ መሆኑን የሚናገሩት ግለሰቡ፤ ""ትልቅ ጥፋት የተፈጸመው ከከተማ ይልቅ በገጠር ነው"" ብለዋል።""ከተማ አካበቢ ቤት እናቃጥላለን በሚሉበት ጊዜ ሌሎች 'ተዉ አታቃጥሉ፤ እነሱ ሲሄዱ እንኖርበታለን' እያሉ ነበር። በገጠር ግን ቤቶችን አቃጥለዋል፤ የቤት እንስሳት ዘርፈዋል፤ በዘመቻ እንስሳት አርደው በልተዋል"" ሲሉ ይናገራሉ።አክለውም ""ሌሎች ብሔሮችን ለይቶ የሚያፈናቅሉት ሰዎች አብረን በፍቅር ስንኖረ የነበረውን የሲዳማን ሕዝብ አይወክሉም"" ብለዋል።በብሔራቸው ምክንያት ከአገረ ሰላምና ይርጋለም የተፈናቀሉት ሰዎች አሁን በኦሮሚያ ክልል ጉጂ ዞን፣ ቦሬ ወረዳ በቤተ እምነቶች ተጠልለው እንዳሉና የተፈናቃዮች ቁጥር እየጨመረ ስለመጣ በመቃብር ቤቶችም እየተጠለሉ መሆኑን ተናግረዋል።ሌላው ተፈናቃይ ""ያላስተዋልነውና ጉዳት እስከሚደርስብን የጠበቅነው እኛ ነን እንጂ አስቀድመውም ሲያስጠነቁን ነበር"" ሲሉ ገልጸዋል።""ከአንድ ወር በፊት ሀምሌ 11፣ ሀምሌ 11 እያሉ ሲፎክሩብን ነበር።"" ያሉት ግለሰቡ፤ ""እነሱ በዛን ቀን ሌሎች ብሔሮችን ለማፈናቀል አቅደው ነበር። እኛ ግን ለክልል ጥያቄያቸው መልስ ለማግኘት መስሎን ነበር የተቀመጥነው"" ብለዋል።



ቤተ እምነቶችና የሌላ ብሔር ተወላጆች ""ለሲዳማ ክልልነት እንዳይሰጥ ብር እያሰባሰባችሁ ለመንግሥት አካላት ስትሰጡ ነበር"" የሚል አሉባልታ መወራት መጀመሩን አክለዋል።""እኛ ገንዘብ አላሰባሰብንም ብንላቸውም ጉዳዩ እስከ ወረዳ አስተዳደር ደርሶ የሲዳማ ተወላጆች ብቻ በዝግ ስብሰባ ሲመክሩበት ነበር። በኋላ እኛም ፈርተን ወረዳውን ስንጠይቅ አትፍሩ ፖሊስ መድበናል እንጠብቃችኋለን እያሉ ተስፋ ሰጥተውን ነበር"" ብለዋል።የይርጋለም ነዋሪ የነበሩና ተፈናቅለው ቦሬ ተጠልለው የሚገኙ እናት እንዳሉት፤ ከቀያቸው ከተፈናቀሉ በኋላ ሦስት ልጆቻቸው እስካሁን የት እንዳሉ እንደማያውቁ ለቢቢሲ ገልጸዋል።ሀምሌ 12፣ 2011 ዓ.ም. ማታ የተደራጀ ቡድን ቤታቸውን ሲያቃጥል ከቤተሰባቸው ጋር ሸሽተው መውጣታችን ይናገራሉ። • መድሃኒት የሚቋቋም የወባ በሽታ በደቡብ ምስራቅ ኤሲያ እየተስፋፋ ነውሲዳማ ውስጥ ከ20 ዓመታት በላይ መኖራቸውን የሚናገሩት እናት፤ ከሲዳማ ሕዝብ ጋር በፍቅር ሲኖሩ እንደነበርና ልጆቻቸው ከሲዳማ ተወላጆች ጋር በጋብቻ እንደተሳሰሩም ተናግረዋል።ተፈናቃዮቹ ""መንግሥት ለሕይወታችን ዋስትና ሰጥቶን ወደ ቀያችን እንዲመልሰን እንፈልጋለን"" ብለዋል።""ሦስት ቤተክርስቲያን ሙሉ በሙሉ ተቃጥሏል፤ ሦስት ቤተክርስተያን ተዘርፏል""በሀገረ ሰላም ወረዳ ስር የሚገኙ ሦስት አብያተ ክርስትያናት ላይ ሙሉ በሙሉ ቃጠሎ መድረሱን  የሲዳማ ጌዲኦ አማሮ አገረ ስብከት ሥራ አስኪያጅ መጋቢ ጥበባት ቀሲስ ሞላልኝ መርጊያ ለቢቢሲ ተናገረዋል።ሥራ አስኪያጁ አክለውም ተጨማሪ ሌሎች ሦስት አብያተ ክርስትያናት መዘረፋቸውንና ንዋየ ቅዱሳቶቻቸው መቃጠላቸውንም ተናግረዋል።በቃጠሎ ሙሉ በሙሉ የወደሙ አብያተ ክርስትያናት ዶያ ቅዱስ ሚካኤል ቤተክርስትያን፣ ጌታማ ገብረክርስቶስ ቤተክስርስትያንና ጭሮኒ ቅዱስ አማኑኤል ቤተክርስትያን መሆናቸውን ሥራ አስኪያጁ መጋቢ ጥበባት ቀሲስ ሞላልኝ ገልጸዋል።• ""አዲስ አበባ የምንወዛገብባት ሳትሆን በጋራ የምንኖርባት ከተማ ናት"" ም/ከንቲባ ታከለ ኡማ • አሜሪካ ስደተኞችን ፍርድ ቤት ሳታቀርብ ወደመጡበት አገር መመለስ ልትጀምር ነውዘረፋ የተፈፀመባቸውና ንዋየ ቅዱሳቶቻቸው የተቃጠሉባቸው ሀገረ ሰላም ደብረ ገነት ቅዱስ ኪዳነ ምህረት ቤተክርስትያን፣ ሎዳ ቅዱስ ገብርኤል እንዲሁም  በንሳ ዳዬ ወረዳ ስር የሚገኘው ጭሬ አማኑኤል ቤተክርስትያን መሆናቸውን ሥራ አጅኪያጁ ለቢቢሲ አረጋግጠዋል።ሦስቱ ቤተክርስቲያኖች ላይ ቃጠሎ የደረሰው አርብ ሀምሌ 12፣ 2011 ዓ. ም. መሆኑን የተናገሩት መጋቢ ጥበባት ቀሲስ ሞላልኝ፤ ኪዳነ ምሕረት ቤተክርስትያን ላይ ዘረፋ የተፈፀመው በነጋታው ቅዳሜ ሀምሌ 13፣ 2011 ዓ. ም. መሆኑን አክለው ገልፀዋል።በአገልጋዮች ላይ ድብደባ ስለመፈፀሙም መረጃ እንዳላቸው ጨምረው ገልፀው፤ ""ጥቃቱ የደረሰው በተደራጁ ወጣቶች ነው ነው"" ብለዋል።በአካባቢው ያለው የፀጥታ ሁኔታ አስጊ ስለሆነ ጥቃት የደረሰባቸውን አብያተ ክርስትያናትን ሄዶ ለመመልከት እንዳልቻሉ የተናገሩት ሥራ አስኪያጁ፤ ካህናቱ ሸሽተው አላታ ወንዶ እንደሚገኙ ተናግረዋል።በጉዳዩ ላይ የሚመለከታቸውን የደቡብ ክልል ባለስልጣናትን በተደጋጋሚ ለማናገር ያደረግነው ጥረት አልተሳካም። 
",https://www.bbc.com/amharic/49080514
5,ከ43 ዓመት በኋላ የተገናኙት ኢትዮጵያዊ እናትና ስዊድናዊ ልጅ,20 ጁላይ 2019,"



Image copyright
Mans Clausen


አጭር የምስል መግለጫ

                    ሀሊማ ሀሰን እና ማንስ ክላውዘን ከ43 ዓመት በኋላ ሲገናኙ
                

ኢትዮጵያ፣ አዲስ አበባ፣ ስድስት ኪሎ አካባቢ[የዛሬ 43 ዓመት ገደማ ነው። ሀሊማ ሀሰን በ20ዎቹ እድሜ ክልል የምትገኝ ወጣት ሳለች ከአጋሯ ጋር ልጅ ወለዱ። ሀሰን የሚባል። ጥንዶቹ ብዙም ባይጣጣሙም ሁለተኛ ልጅ ወለዱ። ኑኑ ተባለ። ኑኑ አሁን የሚጠራው ማንስ ክላውዘን ተብሎ ነው። ሀሊማ ታሪኳን እንዲህ አካፍላናለች።]ማንስ የልጅነት ልጄ ነው። በእኔና በአባቱ መካከል ችግር ነበር። ሥራ ፈቶ የሚረዱት አባቱ ነበሩ። ቤተሰቦቼ የልጆቼን አባት ስላልወደዱት ተጣልተን ነበር። ሲቸግረኝም ወደ ቤተሰቦቼ ለመመለስ አፍሬ ብቻዬን ተጋፈጥኩ።ማንስን አርግዤ የእለት ጉርስና አንገት ማስገቢያ አጣሁ። ሀሰንን አዝዬ ማንስን በሆዴ ይዤ በጣም የምቀርባቸው ጓደኞቼ ቤት አድር ጀመር። ዛሬ አንዷ ጋር፤ ትንሽ ቀን ሌላዋ ጋር አሳልፍ ነበር። ከነችግሩ እርግዝናዬ እየገፋ መጣ. . . ሁለት ወር፣ አምስት ወር. . . ስምንት ወር. . . እንደቸገረኝ መውለጃዬ ደረሰ።ምጤ የመጣው እንኳን ለሰው ለእንስሳም የማይመች ቦታ ነበር። ሰው ከማጣቴ የተነሳ ሆስፒታል የሚወስደኝ አልነበረም። ጠዋት 12 ሰዓት ምጥ የጀመረኝ እስከ ምሽት 12 ሰዓት ብቻዬን አምጬ ቤት ውስጥ ወለድኩ።• የፍስሀ ተገኝ የቤተሰብ ፍለጋ ጉዞ ስወልድ እትብት የሚያትብ ሰው እንኳን ጠፋ። ልጄን በልብሴ ታቅፌ ደሜ ላይ ቁጭ አልኩ። የገዛ ደሜን በእጄ  አፈስኩ። ምን ልብላ? ምን ልጠጣ? ለእግዚአብሔር ያሉ ሰዎች ቡና አፍልተው ባዶ ቡና ቁርስ ሰጡኝ።የነበርኩበት ቦታ ከራስጌዬ እሳት ይነድ ነበር። ለመኖር አይመችም። የልጆቼን አባት እህት 'እባክሽ ከዚህ ቦታ አንሽኝ፤ ወይ ውጪ ልውደቅና ዘመድም ይስማኝ' ብዬ ሳለቅስባት ቀበና አካባቢ ያለ ቤታቸው ውስጥ አንድ ክፍል ይሰጣት ብላ አዘዘች። ወቅቱ ዝናብ ነበር። የሦስት ቀን አራስ ሆኜ በታክሲ ወደቤታቸው ወሰዱኝ። የልጆቼ አባት፣ አባቱ ብር ሲሰጡት ወይ ያመጣዋል ወይ ይጠጣበታል። አንዳንዴ እንደ እብድ ሆኖ ይመጣል።ሦስት ዓመት ከእሱ ጋር ስቀመጥ የነበረኝ የሦስት ወር ፍቅር ብቻ እንጂ ስለ ሕይወት የማውቀው ነገር የለም። እህቱ ቤት እያለሁ ሲሰጡኝ መብላት ካጣሁኝም መተው. . .  አቤት የልጆቼ ስቃይ. . . እንደ ውሻ ደረቅ ጡቴን ጎትቼ ልጄን አጠባ ነበር።የልጆቼ አባት ከእህቶቹ ጋር አልተስማማም፤ ከእኔጋም ተለያየን። ከዚያ አንድ የወታደር ጊቢ ውስጥ ተከራየሁ። አንድ ቀን ልጆቼን በጣም ሲያምብኝ የካቲት 12 ሆስፒታል ወሰድኳቸው። በሰው በሰው የማውቀው ጆንሰን የሚባል ዶክተርን አገኘሁ።ልጆቼን ሳሳክም 'መንታ ናቸው?' አለኝ። በተቀራራቢ ጊዜ ስለተወለዱ ነው እንጂ መንታ አይደሉም አልኩት። በዚያው እንዲህ ሆኜ፣ እንዲህ ሆኜ እያልኩ ችግሬን ነገርኩት። 'ልጆችሽ በምንም አይነት አያድጉም፤ ከሚሞቱብሽ ጥሩ ቦታ [በማደጎ] ይሂዱ' ብሎ አምስት ኪሎ ማርኪ የምትባል ስዊድናዊት ጋር እንድሄድ መከረኝ።ቢሮዋ ሄድኩ። ባለቤቷ ኢትዮጵያዊ ነበር። ተቀበለችኝና ለህጻናቱ የታሸገ ጡጦ፣ ወተትና ለታክሲ ብላ 20 ብር ሰጠችኝ። በዚያ ጊዜ 20 ብር ትልቅ ነው። 'ልጆቹ የጤና ምርመራ ያስፈልጋቸዋል' ስላለችኝ ለሁለቱም ምርመራውን ጀመርኩ። ትልቁ ልጄ ቶሎ በእግሩ አልሄደም ነበር። ራጅ ላይ 'ልቡ ትልቅ ሆኗል፤ ሌላ ሆስፒታል ይታይ' ተባለ። ሌላ ሆስፒታል ሲታይ ደግሞ ጤናማ ነው አሉ። የማንስ ምርመራ ግን ፈጠኖ አለቀለት።ማንስ 'ጡትሽን እንዲተው የህጻናት ማቆያ ይግባ' ተባለ። ከዚያ ፍርድ ቤት ለመቅረብ ቀጠሮ ተሰጠኝ። አንድ የማርኪ ተወካይ 'ሁለቱም እኮ አይሄዱም' አለኝ። ተናድጄ 'ሁለቱም እኮ እቃ አይደሉም! ስለቸገረኝ ነው እንጂ ሁለቱም እንዲሄዱ ፍቃደኛ አይደለሁም' አልኩ። ፍርድ ቤት ወሰደኝና 'ለ18 ዓመት' ብለው አስፈረሙኝ።በወቅቱ አባቴ በጣም ታመው ሆስፒታል ነበሩ። ትንሽ ቆይተው አረፉ። ልጄ 'ጡት እንዲተው' ሰባ ደረጃ አካባቢ ያለ ማቆያ ያስገባሁት አባቴ ከማረፋቸው ከአንድ ሳምንት በፊት ነበር። የአባቴን ለቅሶ ሦስት ቀን ተቀምጬ ልጄን ልይ ብዬ ወደ ማቆያው ሄድኩ።ማቆያው ውስጥ የሚሠሩት ሞግዚቶች 'ታቀፊው' ብለውኝ ልጄን ሳቅፈው የአልጋ ብረት መቶት ክፉኛ ማልቀሱን መቼም አልረሳውም። በጣም አዝኜ አብሬው አለቀስኩ። አባብዬው፣ ጡጦ ሰጥቼው ወደ ለቅሶ ቤት ተመለስኩ።• ዓለም አቀፍ ጉዲፈቻን ማገድ አዋጭ ነው?በስንተኛ ቀን ወደ ማቆያው ስሄድ 'ልጅሽ ሄዷል' አሉኝ። እህህህ! ምድር ልሁን ሰማይ ልሁን አላውቅም። በጣም ሀዘን ውስጥ ገባሁ፤ ጭንቅላቴ ተረበሸ። ከአባቴ ሀዘን ጋር ተደራረበብኝ። ትልቁን ልጄን ይዤ ቀረሁ።በሦስተኛው ወር የልጄ ፎቶግራፍ ተላከልኝ። ልጄን ይዛ የሄደችው ሚስስ ኢንግሪንድ የምትባል ሴት ናት ተባለ። ኢንግሪንድ ትኖር የነበረው አፍንጮ በር ነበር። ባለቤቷ ዩኒቨርስቲ ውስጥ ነበር የሚሠራው።በሌላ ወር ቤቷ ስሄድ ባዶ ነው። ደነገጥኩ። እንደኔ ከየአቅጣጫው የመጡ ሌሎች ወላጆችም ነበሩ። እሷ ግን የለችም። ከዚያ በኋላ በቃ! የልጄ አድራሻው ጠፋኝ! ጠፋኝ! ጠፋኝ! የማይበጅሽ ይጥፋ. . .  ከዚያማ ማልቀስ ነው. . . መሰቃየት ነው. . . ማልቀስ ነው. . . መሰቃየት ነው!


Image copyright
Mans Clausen


አጭር የምስል መግለጫ

                    ሀሊማ ሀሰን ከልጆቿ ጋር
                

ስዊድን፤ ጎተንበርግ [የሀሊማ ልጅ በማደጎ ስዊድን ሄዶ ማንስ ክላውዘን ተብሎ ከአሳዳጊ ቤተሰቦቹ ጋር መኖር ጀመረ። ልጅነቱን፣ ወጣትነቱን እንዲህ ያወሳል።]ያደኩት ከእናቴ፣ ከአባቴ፣ ከወንድምና እህቴ ጋር ነው። የማደጎ ልጅ እኔ ብቻ ነበርኩ። ቤተሰቦቼ ይወዱኛል። አያቶቼም ተቀብለውኝ ነበር። የማደጎ ልጅነቴ እምብዛም ተሰምቶኝ አያውቅም። በቃ አንድ የቤተሰቡ አካል ነበርኩ።በአካባቢው ብዙ ጥቁር ልጆች አልበሩም። ክፍል ውስጥ፣ የእግር ኳስ ቡድናችን ውስጥም ብቸኛው ጥቁር ነበርኩ። ብዙ ጥቃት ባይደርስብኝም በነጮች ተቀባይነት ለማግኘት 'ስዊድሽ' አቀላጥፌ እናገር ነበር። ገና በዘጠኝ ዓመቴ ነጮችን 'ምቾት ላለመንሳት' ምን አይነት ልጅ መሆን እንዳለብኝ ተማርኩ።እያደግኩ ስሄድ ጓደኞቼ ስለ ትውልድ ቤተሰቦቼ ይጠይቁኝ ነበር። 'ቤተሰቤ ይህ ነው፤ ወንድሜና እህቴም እነዚህ ናቸው' መልሴ ነበር። ብዙ ሰዎች ግን ስለ እኔ መጠየቅ አላቆሙም። አይኔን፣ ፀጉሬን፣ ቆዳዬን ያደንቃሉ። 'ከየት መጣህ?' እባላለሁ። 'ከኢትዮጵያ' ስላቸው፤ 'ኦ ኢትዮጵያ!' ይላሉ በመገረም። • ""ኢትዮጵያዊነቴን ያገኘሁት ሙዚቃ ውስጥ ነው"" አቨቫ ደሴኢትዮጵያ ሰው ሁሉ የሚራብበት አገር ነው የሚመስላቸው። የአባቴ እናት ስለ ኢትዮጵያ አንዳንድ መጻሕፍት ብታነብልኝም ስለ አገሪቱ ብዙ አላውቅም ነበር።አድጌ ቤተሰቦቼን ስለ ወላጆቼ ስጠይቅ ብዙ መረጃ እንደሌላቸው ነገሩኝ። እርግጠኛ ባይሆኑም እናቴ ተቸግራ እንደነበር ያውቃሉ። በየወሩ በባንክ ገንዘብ ይልኩላት ነበር። ከስድስት ወይም ከሰባት ወር በኋላ ገንዘቡን ማንም እንዳልወሰደው ባንኩ ለአባቴ ነገረው። ቤተሰቦቼ እናቴን የት ያግኟት? ምናልባት ከአዲስ አበባ ወጥታለች ወይም ሞታለች ብለው እንዳሰቡ ነገሩኝ።ከዚያ በኋላ መጠየቅ አቆምኩ። ስለእሷና ስለተቀረው ቤተሰብም አላሰብኩም። ለብዙ ዓመታት ስዊድናዊ መሆኔን አምኜ ኖርኩ። ጓደኞቼ 'ወደ ኢትዮጵያ መሄድ አትፈልግም?'፣ 'እናትና አባትህን ማግኘት፣ እህት፣ ወንድም ካለህ ማወቅ አትፈልግም?' ቢሉም ያን ማድረግ እንዳለብኝ አልተሰማኝም።ቤተሰቦቼ ኢቫና እና የንስ ናቸው! ጥሩ ልጅነት ነበረኝ። የተለየ የቆዳ ቀለም ስላለኝ ብቻ 'ወላጆቼን' መፈለግ አለብኝ የሚለው ሀሳብ ትርጉም አልሰጠኝም። አንዳንዴ ግን ለምን ቤተሰቤን መፈለግ እንዳለብኝ አልተሰማኝም? እልና ሀፍረት ይሰማኛል። አዲስ አበባ ባድግ ምን ይፈጠር ነበር? ብዬ ማሰቤም አልቀረም።የማንነት ጥያቄ የሚረብሻቸው በማደጎ ያደጉ ጓደኞች ነበሩኝ። በጣም ይከፉ ነበር። እንደ ጓደኞቼ ያልተወዛገብኩት ምናልባትም በፍቅር ስላደኩ ይሆናል።


Image copyright
Mans Clausen


አጭር የምስል መግለጫ

                    ማንስ ክላውዘን ወጣት ሳለ
                

ከጥቁር ጓደኞቼ ጋር ሂፕ ሀፕ እና ሬጌ እሰማለሁ፤ ቅርጫት ኳስ እጫወታለሁ. . . ከነጭ ጓደኞቼ ጋር ሻምፓኝ ወይም ወይን እየጠጣሁ እራት እበላና ማታ ደግሞ ከጥቁር ጓደኞቼ ጋር ሬጌ ክለብ እሄዳለሁ። ሁለቱንም ሳደርግ ምንም ችግር አልነበረብኝም። ጎን ለጎን አስኬዳቸዋለሁ። አጣጥማቸዋለሁ።18 ዓመቴ አካባቢ ጠበቃ መሆን እፈልግ ነበር። ለምን እንደሆነ እንጃ። ግን የሕግ ትምህርት ቤት አልገባሁም። አንድ ጓደኛዬ እስኪ የትወና ትምህርት ቤት እንሞክር ሲለኝ ተስማማሁ።ትምህርቱ ደስ አለኝ። አስከትዬም ዩኒቨርስቲ ገብቼ ቴአትር አጠናሁ። አሁን ተዋናይ ነኝ። በብዛት የመድረክ ቴአትር እሠራለሁ። አልፎ አልፎ ደግሞ የራድዮ ድራማ።• አራት ህጻናትን በአንዴ ያገኘው ቤተሰብ ተጨንቋልበአባቷ ኢትዮጵያዊት በእናቷ ስዊድናዊት የሆነች ጓደኛ ነበረችኝ። ኢትዮጵያዊ ልጅ በማደጎ ታሳድግም ነበር። ወደ 30 ዓመቴ አካባቢ ቴአትር ቤቷ ውስጥ ቀጠረችኝ። ስዊደን ውስጥ ጥቁር ሆኖ መኖር ምን ማለት እንደሆነ፣ ስለ ኢትዮጵያም ብዙ እናወራ ነበር። ከእሷ ጋር ለ12 ዓመት መሥራቴ ስለ ታሪኬና ባህሌ አበክሬ እንድጠይቅ አደረገኝ።ጨዋታችንን ተመርኩዤ የማንነት ጥያቄዎቼን የሚያንጸባርቅ መነባንብ ሠርቻለሁ። ያዘጋጀችው እሷ ነበረች። 'ብለድ ኢዝ ቲከር ዛን ወተር' [ትንሽ ሥጋ እንደ መርፌ ትወጋ] ይባል የለ? ቴአትሩ የሚያሳየውም ይህንን ነው።አሁን የምኖረው ስቶኮልም ውስጥ ከልጆቼ ኦሊቪያና ቻርሊ ጋር ነው። ያው የትወና ሥራ ማግኘት ቢከብድም አለሁ. . .የእውነት ኢትዮጵያዊነት ተሰምቶኝ አያውቅም. . . ይህን ስልሽ ትንሽ አፍራለሁ. . . ስለ ኢትዮጵያ ማንበብ የጀመርኩትም በቅርቡ ነው። አሁንም ቢሆን ኢትዮጵያዊ እንደሆንኩ አይሰማኝም። እንዲህ ማሰቤ ችግር አለው ብዬም አላስብም።ኢትዮጵያ፤ አዲስ አበባ[ሃሊማ ልጇን ካጣችበት ጊዜ አንስቶ መፈለግ አላቆመችም። ከሁለቱ ልጆቿ አባት ጋር ከተለያዩ በኋላ ሞተ። እሷም ከሌላ ሰው ጋር ትዳር መሰረተች። አራት ልጆችም አፈሩ።]ከአራቱ ልጆቼ አባት ጋር ጅጅጋ እንተዋወቅ ነበር። 'እድገት በሕብረት ዘመቻ ጨርሼ ከመጣሁ አብረን እንኖራለን' ይለኝ ነበር። ጌታ ምስጋና ይግባውና ዘመቻውን ጨርሶ መጣ። ከእሱ ጋር ኑሮ ቀጠልኩ። በጣም ጥሩ ሰው ነው። ልጄን ስናፍቅ ያጽናናኝ ነበር።ወዳጅ ዘመዶቼ ሲመክሩኝ፤ እኔ ሳለቅስ፤ አስከመቼ ነው እንዲህ የምኖረው? ስል ዓመታት ተቆጠሩ። 'የ40 ቀን ልጅ እንኳን ውጪ ሄዶ ይመለሳል' እያሉኝ እንዳይኖሩት የለም መቼም፤ ኖርኩ።የማንስ ጉዳይ በጭንቅላቴ ስላለ ቶሎ አልወለድኩም። ወሊድ መከላከያ ለሁለትና ለሦስት ዓመት ብቻ መውሰድ ሲገባኝ ለሰባት ዓመት ወሰድኩ። መድሀኒቱን ሳቆም አረገዝኩና አራት ልጆች አከታትዬ ወለድኩ። መሀል ላይ መንታ ልጆች አስወርዶኛል።• የመይሳው ካሳ የልጅ ልጆችየዘወትር ሥራዬ ስዊደን ኤምባሲ መመላለስ ሆነ። ቤታችን ስዊድን ኤምባሲ አጠገብ ነበር። 'የወሰደው ድርጀት ስም ማን ነው?' ይሉኛል። ስነግራቸው 'አናውቀውም' ይላሉ። ማኅበራዊ ጉዳይ ስመላለስም 'የምናውቀው ነገር የለም' አሉኝ።አንድ ወቅት ላይ ስዊድን ኤምባሲ የምትሠራ የሩቅ ዘመድ አገኘሁ። አያቷ የአክስቴ ልጅ ናቸው። የማርኪን ኢትዮጵያዊ ባል አድራሻ አገኘችልኝ። እሱ 'ከሚስቴ ከተለየሁ 23 ዓመት ሆነኝ እኮ' አለን። እኔና ዘመዴ አድራሻዋን ስጠን እያልነው ሳንገናኝ ሦስት ዓመት አለፈ።ከዓመታት በኋላ የኢትዮጵያ ህጻናት ድርጅት ስሄድ ማኅበራዊ ጉዳይ ላኩኝ። ፋይል ክፍል ገብተን አገላበጥን። የአደራ የተባሉት ሰዎች እንኳን ፋይላቸውን ሲያገኙ እኔ ግን የልጄን ፋይል ላገኝ አልቻልኩም። ጭንቅላቴን አዙሬ፣ አልቅሼ የማታ ማታ ቤት ገባሁ።• 'ከሕግ ውጪ' የተዋሃዱት አምስቱ ክልሎች ሲነሳብኝ እንደ ጉድ አለቅሳለሁ። እቃ እሰብራለሁ። ወይ ሞተ ብዬ አልተወው። አንዳንዴ ስናደድ 'ይሄ ሰው 18 ዓመት ከሞላው፤ ኢትዮጵያ መጥቶ በጋዜጣ አያሳውጅም? በሬድዮ አይናገርም?' እላለሁ። እኔም ዘመዶቼም እያንዳንዱን ሚድያ እንከታተል ነበር።በእሱ ምክንያት ሳልማር፣ ደረጃዬንም ሳላሻሽል ቀረሁ።


Image copyright
Husein Feisel


አጭር የምስል መግለጫ

                    ሀሊማ ሀሰን ወጣት ሳለች
                

ማንስን ፍለጋ የምወጣው ከልጆቼ ጋር ነበር። የመጨረሻ ልጄ ሁሴንን ከትምህርት ቤት ይዤው እወጣና ፍለጋ እንሄዳለን። ሁሴን አድጎ ስልክ መያዝ ከጀመረበት እድሜ አንስቶም ወንድሙን መፈለግ ቀጠለ።ልጄን ፍለጋ ያልሄድኩበት ድርጅት የለም። በሬድዮ 'አንድ ሰው ልጁን ከ40 ዓመት በኋላ ስዊድን አገኘ' ሲሉ እሱ ጋር ሄድኩ። 'ልጁ የስዩም ቻቻ ነው፤ ስሙ ኑኑ አይደለም' አሉኝ።ከጉጉቴ የተነሳ የውጪ አገር ኳስ ጨዋታ ከባለቤቴ ጋር ቁጭ ብዬ አያለሁ። ከጭንቀቴ የተነሳ ነው እንጂ የዘጠኝ ወር ልጅ ውጪ ሄዶ ኳስ ይጫወት፣ ንጉሥ ይሁን አላውቅም። በሕይወት መኖሩንም አላውቅም። እንዲሁ ጠይም ሰው ሳይ ሆዴ ይባባል።በልጅነቱ ፀጉሩ ረዥም መሆኑን አስታውሳለሁ። ፀጉረ ረዥም ኳስ ተጫዋች ሳይ እሱ ይሆን? እላለሁ። የእናት ነገር፤ ሆዴ እየዋለለ። ማነው እሱ. . . ሮናልዲንሆ. . . ልጄ ይመስለኝ ነበር. . . እንዲያውም ባለፈው ዓመት ኢትዮጵያ መጥቶ ነበር. . . • በስዊድን ያሉ የስደተኛ ልጆች ሚስጥራዊ ህመምልጆቼን እንኳን ወለድኳቸው እላለሁ። ግን ማንንም ከማንስ በላይ አላደርግም። ማንስ ታሪኬ ነው። ልጅነቴን የሰበርኩበት ልጄ ነው። በሕጋዊ መንገድ ፍርድ ቤትን ተገን አድርጌ ነበር የላኩት። ነገር ግን ፍርድ ቤት ምላሽ አልሰጠኝም።ያጽናናኝ የነበረው ባሌ ከ28 ዓመት ትዳር በኋላ በሞተ በሦስት ዓመቱ የመጀመሪያ ልጄ [ሀሰን] በሁለት ቀን ህመም ሞተ። ሀሰን ሞተብኝ፤ ማንስም ከአገሩ ወጥቶ ይሙት ይኑር ሳላውቅ. . . ስቃዬ በረታ። ሆኖም እግዚአብሔር የሰጠኝን ነፍስ በእጄ አላጠፋም ብዬ ትምህርት ቤት ውስጥ የህጻናት ክፍል እየሠራሁ በማገኘው ብር ሌሎቹን ልጆቼን ለብቻዬ ማሳደግ ቀጠልኩ።ኢትዮጵያ፤ አዲስ አበባ[የሀሊማ የመጨረሻ ልጅ ሁሴን ፈይሰል ከልጅነቱ ጀምሮ ወንድሙ ማንስን መፈለግ ጀመረ። ፍለጋውን እንዲህ ይተርካል።]በጣም ልጅ ሆኜ እናቴ ማንስን ስትፈልገው አስታውሳለሁ። ቤታችን ስዊድን ኤምባሲ አካባቢ ነበርና ሁሌ አርብ አርብ ቪዛ ከሚጠብቁ መንገደኞች ጋር ትሰለፋለች። ተራ ሲደርሳት ስለልጇ ትጠይቃለች። ጥሩ መልስ አይሰጧትም። ያጉላሏታል። 'ምንም መረጃ የለንም?' 'አንቺስ ምን መረጃ ይዘሽ ነው?' ይሏታል። እሷ ግን ሳትታክት ተመልሳ ትሄዳለች።ለእናቴ ቅርብ ነኝ። ብዙ ችግር ስታይም ከጎኗ ነበርኩ። በየሄደችበት የምትጠይቃቸው ሰዎች ሲያመናጭቋት፣ ሲሰድቧት ጭምርም አይቻለሁ። ሁሌም ወሬዋ ስለሱ ነው። ትልቁ ምኞቷ እሱን አይታ አፈር መቅመስ ነበር። ላገኘችው ሰው፣ ላገኘችው 'ኤንጂኦ' ፎቶውን ትሰጣለች። ከጭንቀቷ ብዛት ፎቶውን ለአንድ መንገደኛ መስጠቷን አልረሳውም። ሴትየዋ ፎቶውን ይዛባት ሄደች. . . አቤት እናቴ ያኔ የተሰማት ሀዘን. . . በልጅነቴ 'ፍለጋ እንሂድ' ስትለኝ ትዝ ይለኛል። ለተወሰነ ሰዓት እናፈላልግና ቤት እንገባለን። 'ውጪ ዘመድ አለኝ' ያላትን ሁሉ ፈልጉልን ትላለች። የእናቴ ጭንቀት እኔንም ያስጨንቀኝ ነበር። በሞባይል 'ዳታ' ካገኘሁ ጊዜ ጀምሮ ኢንተርኔት መጎርጎር አላቆምኩም።'አፍሮ ስዊድሽ' ድረ ገጾች ላይ የጉዲፈቻ ልጆች እፈልጋለሁ። ጥቁር ስዊድናዊያን ሁሉ ወንድሜ ይመስሉኛል። ድንገት ኢትዮጵያ ከመጣ እንዲያገኘን 'ስዊድናዊ ኢትዮጵያዊያን' የሚል ገጽ አውጥቼም ነበር።• በኦሮምኛና በትግርኛ አፋቸውን የፈቱ የአማርኛ ሥነ ጽሑፍ ባለውለታዎችየዛሬ ሁለት ዓመት አካባቢ እስኪ 'ቤተሰብ ፍለጋ' [Ethiopian Adoption Connection] ላይ ፎርም ሙላ አሉኝ። ሞላሁ። አንድርያ [መቀመጫውን አሜሪካ ያደረገና የተጠፋፉ ቤተሰቦችን የሚያገናኘው ድርጅት መስራች] እና ብሌን የምትባልን ልጅ አገኘሁ። ስለተወለደበት፣ ስለታከመበት አካባቢ ብዙ ይጠይቁኝ ነበር። ሲያዋሩኝ ወንድሜን በነጋታው እንደማገኘው ይሰማኝ ነበር። በአምላኬ እተማመናለኋ!ቤት ውስጥ የነበሩ የማንስ ፎቶዎች ጠፍተው ያገኘሁት አንድ ብቻ ነበር። እሱን ለማንም አልሰጠሁም። [ይህ የማንስ የልጅነት ፎቶ ቅጂ ማንስም ነበረው]። እናቴ ማንስ የሚገኝ ስላልመሰላት ብዙ ጥያቄ ስጠይቃት ትሰላች ነበር። እነ ብሌን የሚደውሉልኝ ማታ ማታ ነበር። 'ኧረ አንተ ልጅ ለምን አተኛም?' ትለኛለች። እናቴ በዚያ ወቅት ተስፋ መቁረጥ ውስጥ ነበረች።


Image copyright
Mans Clausen


አጭር የምስል መግለጫ

                    ከግራ ማንስ ክላውዘን፣ ሀሊማ ሀሰንና ሁሴን ፈይሰል በኢትዮጵያ ብሔራዊ ሙዝየም
                

ስለ ወንድሜ መረጃ እየሰጠኋቸው ሲያፈላልጉ ወራት ተቆጠረ። የሆነ ቀን ደወሉና ጥሩም መጥፎም ዜና ነገሩኝ። 'ጥሩው ዜና ወንድምህ ተገኝቷል። መጥፎው ዜና ነገሩን እንደሰማ ድንጋጤ ውስጥ ስለገባ ትንሽ ይረጋጋና እናገናኝሀለን' አሉኝ።ተርበተበትኩ፤ እግሬ ተያያዘ፤ ፈራሁም።እናቴን የሚያስከፋ አይነት ሰው ቢሆንስ? ደስታ ስናስብ ሀዘን ቢጠብቀንስ? ከእኛ ጋር ስላላደገ አናውቀውም። እናቴን ቢያስከፋብኝ ሌላ ህመም ነው የሚሆንብኝ። ለቤተሰባችንም ሌላ ተጨማሪ ህመም! በድጋሚ መጸለይ ጀመርኳ. . . አምላኬ እዚህ እድርሰኸናልና መጨረሻውን አሳምርልን ብዬ።ስዊድን፤ ስቶኮልም [ማንስ ወላጅ እናቱ እየፈለገችው እንደሆነ ያወቀው 'ቤተሰብ ፍለጋ' የተባለው የተጠፋፉ ቤተሰቦች አገናኝ ድርጅት ኢ-ሜል ሲልክለት ነው። ወቅቱንም እንዲህ ያስታውሳል።]'ጤና ይስጥልን ሚስተር ማንስ ክላውስ፤ በዚህ ጽሁፍ ላይ የተገለጸው ሰው አንተ ልትሆን ትችላለህ' የሚል ኢሜል ደረሰኝ። ኢሜሉን ከፍቼው በ10 ሰከንድ ውስጥ ልቤ በፍጥነት ይመታ ጀመር።'ከ1970ዎቹ እስከ 75 ባለው ጊዜ የተወለደ ልጅ እየፈለግን ነው' ይላል። የተወለድኩበትን ዓመተ ምሕረት በትክክከል ካላወቁማ የሚፈልጉት ሰው እኔ አይደለሁም አልኩ። ምንም እንኳ በተባለው ዓመት ገደማ ብወለድም ማመን አልፈለኩም። ልቤ ግን መምታቱን ቀጠለ። ድው ድው ድው. . . እኔ ልሆን እችላለሁ. . .  • በኢትዮጵያ ካምፕ ውስጥ ባለ2 ፎቅ መኖሪያ የገነባው ስደተኛ የተጻፈውን ስም አነበብኩ። የእኔ ነው! በመጨረሻ የሀሊማን ፎቶ አየሁ። ቤት አንድ ፎቶዋ ነበረኝ። የተላከልኝ ሌላ ፎቶ ቢሆንም ፎቶዎቹ ላይ ያለችው ሴት አንድ ናት።የልጆቼ እናት እውነት ሊሆን ይችላል አለችኝ። ከዚያ ለእናቴ ደወልኩ። [አሳዳጊ] እናቴ [ወላጅ] እናቴ እንደሞተች ነበር የምታስበው። አንድ ሰው ገንዘብ ፈልጎ ያደረገው ቢሆንስ? ብዬ አሰብኩ። ይሄንን ሁሉ ዓመት እየፈለጉኝ ከነበረ እንዴት አላገኙኝም? እኔን ማግኘት ያን ያህል ከባድ ሊሆን አይችልም። ስዊድን ኤምባሲ ወይም በማደጎ የሰጠኝ ድርጅት መደወል ይችሉ ነበር እያልኩ አወጣሁ አወረድኩ. . . እየተፈለገ ያለው ሰው እኔ መሆኔን ልቤ ቢያውቅም ተጨማሪ ማስረጃ ላኩልኝ አልኩ። ተጨማሪ የሀሊማ ፎቶዎች ደረሱኝ። ከተላኩት ፎቶዎች አንዱ እኔ ከድሮም ጀምሮ ከነበረኝ ፎቶ ጋር ተመሳሳይ ነበር።ግራ ገባኝ. . . ትንሽ ቆይቼ በኤጀንሲው [ቤተሰብ ፍለጋ] በኩል ለቤተሰቡ መልዕክት ላኩ። ሀሊማ ብዙም እንግሊዘኛ ስለማትችል በቀጥታ ለእሷ መጻፍ አልቻልኩም። ከሥራ እረፍት ሳገኝ የአውሮፕላን ትኬት ገዛሁ። ከመሄዴ ከአንድ ሳምንት በፊት የአክስቴ ልጅ ሙና ደወለችልኝ። እንግሊዘኛ ስለምትችል የሚጠብቀኝን ነገር አስረዳችኝ። ቀለል አለኝ።ቤተሰቦቼ ለብቻዬ አዲስ አበባ እንድሄድ አልፈለጉም ነበር። ፈሩ፣ ተጨነቁ፣ ተጠራጠሩ። አብረውኝ ለመሄድም ፈልገው ነበር። እኔ በተቃራኒው የተሰማኝ ፍርሀት ሳይሆን ጉጉት ነበር። ወደ ኢትዮጵያ ብቻዬን እንደምሄድ ለቤተሰቦቼ ነገርኳቸው።ጉዞው የእኔና የእኔ ብቻ ነበር. . .


Image copyright
Mans clausen


አጭር የምስል መግለጫ

                    ማንስ ክላውዘን ከኢትዮጵያዊ ቤተሰቦቹ ጋር የተነሳው ፎቶ
                

ኢትዮጵያ፤ አዲስ አበባ፤ ሀያት አካባቢ [የዛሬ አንድ ዓመት ከስድስት ወር ገደማ ላይ ሀሊማ ከ43 ዓመታት ፍለጋ በኋላ ልጇ እንደተገኘ የሰማችበት ቀን ምን ይመስል ነበር?] ጥቅምት 18 ለ19 አጥቢያ ሌሊት 11 ሰዓት ለፀሎት ተነስቼ ነበር። ፀሎት አድርጌ ለልጄ ልጆች ሻይ ጣድኩ። 'ኪችን' ውስጥ ቆሜ ስልክ ተደወለ።'እናት፣ እናት፣ እናት' እያለ ሁሴን ጠራኝ። ምንድነው? ስለው 'ወንድምህ ተገኝቷል አሉኝ' አለ።ከዚያማ. . . ምን ልበልሽ ኡኡታ. . . እልልታ ቀለጠ። በዚያች ሌሊት ልጆቼ አቅፈውኝ ጮህን! ሰላት ከመስገዳችን በፊት ሽንት ቤት ለመግባት 'እኔ ልቅደም፤ እኔ ልቅደም' እያልን ከሁሴን ጋር ተጣላን።አንድ ልጅ አምስት ሰዓት ላይ ደብዳቤ ይዛ ትመጣለች ተባልኩ። ሰዓቱ እንዴት ይድረስልኝ። እንደገና ተደውሎ የምትመጣው ዘጠኝ ሰዓት ነው ተባለ። ይሁን አልኩ። ልጅቷን ለመጋበዝ ምግብ ሠራን፤ ወጣሁ ወረድኩ. . . መጣች።  የልጄን ፎቶ ከደብዳቤ ጋር ሰጠችኝ። አቤት ደስታዬ! ከዚያም ፎቶ አነሳችኝ። 'የቤተሰብ ፎቶ አዘጋጂ' አለችኝ። ወንድም እህቶቹን ሰብስቤ ፎቶ ተነስተን ለማንስ ተላከ።ወዲያው ወደየዘመዱ ተደወለ። አንዱ ከአንዱ ተቀባበለ። ድህነቴን ልትቀርፍ ሪያድ የሄደች ልጅ አለችኝ፤ ወደእሷ ተደወለ። አንድ ከርታታ ወንድምም ካናዳ አለኝ። ተደወለለት። የማንስ ፎቶ ወደ እንግሊዝ፣ ወደ አሜሪካ ተበተነ።• ኮሎኔል መንግሥቱ ለህፃናት አምባ ልጆች ደብዳቤ ላኩአንዷ ዘመዴ ትራፊክ እስከሚከሳት መሀል መንገድ ላይ መኪና አቁማ ኡኡኡ ነው ያለችው። እልል አይደለም። ኡኡ! 'ምን ሆነሻል ሙና?' ስትባል 'የአክስቴ ልጅ ተገኘ' ብላ ለቅሶና ሳቋ ድብልቅልቁ ወጣ።ደስታችን ወደር አልነበረውም፤ ዛሬም የለውም።ፎቶ ከላኩለት በኋላ በአስተርጓሚ 'አቅም አጥቼ ነው እንጂ ወዲያው መጥቼ አይህ ነበር' አልኩት። 'እናቴ ፈቃደኛ ከሆነች ወደ ኢትዮጵያ መምጣት እፈልጋለሁ' ብሎ መልስ ሰጠ።ደስታውን አልቻኩትም። ወንዝ እንዳይገባብኝ በሰላም ይምጣ ስል ልጆቼ ይስቁ ነበር።ኢትዮጵያ፤ አዲስ አበባ፤ ከቦሌ አውሮፕላን ማረፊያ እስከ ሀያት[ማንስ]አዲስ አበባ ደረስኩ። የሆነ የእውነት የእውነት የማይመስል ነገር ነው። አውሮፕላን ማረፊያ ውስጥ ሀሊማ፣ ሁሴን፣ ሙናና እስክንድርን ሳገኛቸው እየጮሁ፣ እያለቀሱ ነበር፤ ግራ ገባኝ። ምን ይሰማኝ? እነዚህን ሰዎች አላውቃቸውም እኮ!  በእርግጥ ሀሊማን አውቃትለሁ። ግን አላስታውሳትም። እየፈለኳትም አልነበረም።ሀሊማ በጣም ተደስታ ነበር። እኔም ልጄ ቢጠፋብኝ መላ ሕይወቴን ስለምፈልገው ስሜቷ ገባኝ።ሀሊማ አስሩንም ቀን ስታቅፈኝ፣ ስትስመኝ፤ እኔ እንዴት ይህ አልተሰማኝም? ብዬ ተጨንቄ ነበር። ጥፋተኛነትም ተሰምቶኝ ነበር። ምን እንደተሰማኝ፣ ምን አይነት ስሜት ሊሰማኝ እንደሚገባ ማወቅ አልቻልኩም። አዲስ አበባ አንድ ኢትዮጵያዊ አግኝቼ ነበር። ምን አለኝ መሰለሽ? 'ለራስህ ጊዜ ስጠው!'ወንድሙና እህቱ በማደጎ ስዊድን ውስጥ 30 ዓመት ኖረው ወደ ኢትዮጵያ ተመልሰው ነበር። ወንድሙ ኢትዮጵያ ግራ አጋባችው። 'እኔ ስዊድናዊ ነኝ' ብሎ ወደ ኢትዮጵያ ሳይመለስ ቀረ። እህቱ ኢትዮጵያን ወዳት እዛው መማር ጀመረች። የኢትዮጵያና የስዊድኑ ቤተሰብ በቅጡ ለመተዋወቅና ለመግባባት 25 ዓመት እንደወሰደባቸው ነገረኝ። 'በተለያየ ዓለም ነው የምንኖረው፤ እንዲህ ይሰማኝ! ብለህ አትጣደፍ' አለኝ።ይህንን ስሰማ ጫናው ቀለለልኝ። ሁሉም ነገር ቀስ በቀስ እንደሚሆን ተረዳሁ። ወደ 40 ዓመት ምናምን ተጠፋፍተን ነበር እኮ! ለሀሊማም ጊዜ እንደሚወስድብኝ ነግሬያታለሁ። ትረዳኛለች ብዬ አስባለሁ።የሆነ ሰው ለዓመታት ሲፈልግሽ፣ ሲናፍቅሽ እንደነበረ ማሰብ የተለየ ስሜት ይሰጣል። ምናልባትም ቤተሰቤን መፈለግ ነበረብኝ እንዴ? ስሜቴን ደብቄ ነበር የኖርኩት? እንጃ. . . አሁን 'ቴራፒስት' [የሥነ ልቦና አማካሪ] ጋር እየሄድኩ ነው።• ""ራሴን የምፈርጀው የሀቅ ታጋይ ነኝ ብዬ ነው"" አሊ ቢራጎድሎኝ እንደነበረ ያላወኩት ክፍተት እንደተሞላ አስባለሁ። በመጠኑም ቢሆን ሁለት አገር እንዳለኝ ተሰምቶኛል። ቢያንስ ለልጆቼ ስለ ታሪኬና ባህሌ አፌን ሞልቼ መናገር እችላለሁ።ከሀሊማ ጋር ደብዳቤ እንጻጻፋለን። በቋንቋ ችግር ምክንያት ትስስራችን እንዳይላላ እሰጋለሁ። ግን ደግሞ ሁለት ቤተሰብ አግኝቻለሁ። አንድ ቀን ስዊድንዊ እና ኢትዮጵያዊ ቤተሰቦቼን አገናኛቸው ይሆናል. . . እናያለን. . .


Image copyright
Husein Feisel


አጭር የምስል መግለጫ

                    ሀሊማ ሀሰን ለልጇ ማንስ ክላውዘን አቀባበል ስታደርግ
                

[ሀሊማ]ጥር 6 ኢትዮጵያ ገባ።ፈረንጅ፣ መንገደኛ፣ ሕዝብ ሁሉ እስከሚያለቅስ በእልልታ ልጄን ተቀብዬው ቤቴ ይዤው መጣሁ። እናትና ልጅ ጠበቃ የለውም። ዳኝነት የለውም። በቃ ችግራችን አበቃ። አላህ ልጄን ጉያዬ ስር ከተተልኝ።እሱን ካረፈበት ሆቴል እኔ ቤት የሚያመጣ እኔንም የሚወስድ መኪና ተከራየልኝ። 'ከቤተሰብ ርቀው የሚኖሩ ልጆች ብር ሲጠይቋቸው ይበረግጋሉ' ብለው መከሩኝ። አሄሄ. . . እኔ ግን ብር የምል ሰው አይደለሁም።የመጀመሪያ ቀን 'ኢንተርቪው አደርግሻለሁ' ብሎ ታሪኬ በአስተርጓሚ ሲነገረው ብድግ ብሎ እያለቀሰ ጉልበቴ ላይ ተደፍቶ 'ይቅርታ እናቴ፤ እኔን ብለሽ ነው። የትም አልተጣልኩም። ጥሩ ቦታ፣ በጣም ጥሩ ቤተሰብ ውስጥ ነው ያደኩት። በጣም አመሰግንሻለሁ እናቴ' አለኝ።ልጄ ሽቁጥቁጥ ነው። ውስጤን አንብቧል። እሱን ያሳደገ ቤተሰብ ለዘለዓለም ይኑር። ላሳደገው ቤተሰብ በአንድ እግሬ ቆሜ ነው የምጸልየው።መቼም እንግሊዘኛዬን ተይው. . . እሰባብረዋለሁ። ግን እንኳን እናትና ልጅ አንደበቱ የተዘጋም ይግባባል። እናትና ልጅ  መካከል ጌታ ከባድ ስልጣን አለው።አብሮኝ የቆየበትን አስር ቀን እንደ አስር ሰዓት ነው የቆጠርኩት። አጠረብኝ። ናፍቆቱ አልወጣልኝም።ልጄ ሳይለየኝ ቤተ ዘመድ መጥቶ አየልኝ። የታከመበት የካቲት 12 ሆስፒታል ወሰድነው። የማርኪ ቢሮ የነበረውንም አሳየነው። ሙዝየምም አብረን ገባን። አዲስ አበባን እንደ ልቡ ዞራት። እራት አከሌ ጋር. . . ምሳ. . . ምናምን ስንል ቀኗ ሄደችብን። አለቀች።ሻንጣውን ጎትቶ ቤቱ ሳይገባ 'ደርሻለሁ' ብሎ ደወለልን። አላህ ምስጋና ይግባውና አሁን ከልጄ ጋር እጅና ጓንት ሆነን አለን። ደብዳቤ እንጻጻፋለን። ፖስታ ሲልክልኝ ከፖስታ ቤት ደብዳቤውን እየሳምኩ ነው የምወጣው። እግሬን ስለሚያመኝ ዳገትና ፎቅ አትውጪ እባላለሁ። የእሱን ፖስታ ሳገኝ ግን ያ ያመመኝ እግር ይፈወሳል። ኃይል አገኛለሁ!
",https://www.bbc.com/amharic/49027647
6,በመድፈር የተወነጀለው ሮናልዶ አይከሰስም ተባለ,23 ጁላይ 2019,"



Image copyright
Getty Images

የአሜሪካ አቃቤ ሕግ ክርስቲያኖ ሮናልዶ አስገድዶ በመድፈር እንደማይከሰስ አስታወቀ።የ34 ዓመቷ ካትሪን ማይርጋ፤ ሮናልዶ እንደ ጎርጎሮሳውያኑ አቆጣጠር በ2009 አሜሪካ፣ ላስ ቬጋስ በሚገኝ ሆቴል ውስጥ አስገድዶ እንደደፈራት መናገሯ ይታወሳል።ካትሪን ማይርጋ እና ፖርቹጋላዊው እግር ኳስ ተጫዋች ሮናልዶ 2010 ላይ ያለ ፍርድ ቤት ጣልቃ ገብነት ስምምነት ማድረጋቸው ተገልጿል። ሮናልዶ በካትሪን የቀረበበትን ውንጀላ ባይቀበልም፤ 2018 ላይ ክስ ከፍታለች።• ሮናልዶ ""ደፍሮኛል"" ያለችው ሴት ከመብት ተሟጋቾች ድጋፍ አገኘች• ክሪስቲያኖ ሮናልዶ ከቀረበበት የመድፈር ክስ ጋር በተያያዘ የዘረመል ናሙና እንዲያቀርብ ታዘዘ  • ናይኪ ሮናልዶ ላይ የቀረበው ውንጀላ""አሳስቦኛል"" አለትላንት የላስ ቬጋስ አቃቤ ሕግ በሰጡት መግለጫ ""ክሱን የሚያጠናክር ማስረጃ የለም"" ብለዋል።ካትሪን መደፈሯን ሪፓርት ያደረገችው 2009 ላይ ነበር። በወቅቱ ማን፣ የት እንደደፈራት በይፋ ለመናገር ፈቃደኛ አልነበረችም። ""ስለዚህም ፖሊሶች ምርመራ ማድረግ አልቻሉም ነበር"" ተብሏል።ነሀሴ 2018 ላይ ምርመራ ይደረግልኝ ብላ በመጠየቋ፤ የላስ ቬጋስ ፖሊስ በድጋሚ ጉዳዩን መመርመር ጀምሯል።አቃቤ ሕግ በመግለጫው ""አሁን በእጃችን ያለውን መረጃ ስንፈትሽ፤ ከቀረበው ክስ ባሻገር ክርስቲያኖ ሮናልዶ ወሲባዊ ጥቃት ስለማድረሱ ማስረጃ ስለሌለን ሮናልዶ አይከሰስም"" ብሏል።አምና ክሱን ለመጀመሪያ ጊዜ ይፋ ያደረገው 'ደር ስፒግል' የተባለ የጀርመን ጋዜጣ ነበር። 2010 ላይ ካትሪን ክሱን በይፋ እንዳታቀርብ ከሮናልዶ ጋር በ375,000 ዶላር ተስማምተው እንደነበር ተገልጿል።የካትሪን ጠበቃ እንዳሉት፤ ካትሪን መደፈሯን በይፋ ተናግራ ክስ ለመመስረት የወሰነችው በ 'ሚቱ' (#MeToo) ንቅናቄ ተነሳስታ ነው።ሮናልዶ ከካትሪን ጋር 2009 ላይ ላስ ቬጋስ ውስጥ እንደተገናኙ ባይክድም፤ በመሀከላቸው የተፈጠረው ነገር ""በጋራ ስምምነት የተደረገ"" እንደነበረ ገልጿል።በወቅቱ የማንችስተር ዩናይትድ ተጫዋች የነበረው ሮናልዶ ወደ ሪያል ማድሪድ እየተዘዋወረ ነበር። ሮናልዶ አሁን ለጁቬንቱስ ይጫወታል። አምስት ጊዜ የዓለም ምርጥ ኳስ ተጫዋች ተብሏል።
",https://www.bbc.com/amharic/49080506
7,ምግብ ወሲብን የተሻለ ያደርጋል?,20 ጁላይ 2019,"



Image copyright
Getty Images

ወሲብና ምግብን ምን ያገናኛቸዋል? ብለው ይጠይቁ ይሆናል። ተመራማሪዎች እንደሚሉት አመጋገባችን እና የወሲብ ሕይወታችን ቀጥተኛ ትስስር አላቸው።ደስታ የሚፈጥር ንጥረ ነገር ያላቸው ምግቦች ጤናማ የወሲብ ሕይወት እንዲኖረን ያደርጋሉ። ከነዚህ ምግቦች ጥቂቱን እናስተዋውቃችሁ።1. ቃርያ፣ ሚጥሚጣ. . . ካፕሳይሲን የሚባለው ንጥረ ነገር ቃርያ፣ ሚጥሚጣ በመሰሉ የሚያቃጥሉ ምግቦች ውስጥ ይገኛል። ሰዎች ደስታ ሲሰማቸው የሚመነጨው ኢንዶርፊን ሆርሞን እንዲዘዋወር ቃርያና ሚጥሚጣ ያግዛሉ።በተጨማሪም የደም ዝውውርን ያፋጥናል። የሰውነት የሙቀት መጠንና የልብ ምት ፍጥነት እንዲጨምርም ይረዳል። እነዚህ በወሲብ ወቅት ሰውነታችን ላይ የሚስተዋሉ ለውጦች ናቸው።• ለወሲብ ትክክለኛው ዕድሜ የቱ ነው?  2. ቸኮሌት


Image copyright
Getty Images

ቸኮሌት ፊኒሌትያላሚን የሚባል ንጥረ ነገር አለው። ቸኮሌት መብላትና በፍቅር መክነፍ የሚያያዙትም በዚህ ንጥረ ነገር ምክንያት ነው።ንጥረ ነገሩ የፍቅር ግንኙነት ሲጀመር ደስ የሚል ስሜት እንዲፈጠር ያደርጋል። ቸኮሌት ውስጥ ትራይፕቶፋን የተባለ አሚኖ አሲድ ይገኛል። ይህም ሰውነት ውስጥ ደስታ የሚያመነጭ ሴሮቶይን የሚባል ንጥረ ነገር እንዲዘዋወር ይረዳል።ትራይፕቶፋን ከእንቁላል፣ ከለውዝ፣ ከሶያ ምርቶችም ሊገኝ ይችላል።• ኢንተርኔትን የሚሾፍረው የወሲብ ፊልም ይሆን?ቸኮሌትና የወሲብ ሕይወት መካከል ግንኙነት አለ መባል የጀመረው ከ16ኛው ክፍለ ዘመን አንስቶ ነው።3. አልኮል ወሲብን የተሻለ ያደርጋል? 


Image copyright
Getty Images

አልኮል የወሲብ ተነሳሽነትን ቢጨምርም፤ የግብረ ሥጋ ግንኙነት በሚደረግበት ወቅት ተጽዕኖ ሊያሳድርም ይችላል። ተመራማሪዎች እንደሚሉት፤ ከመጠን በላይ መጠጣት የወሲብ ፍላጎትን ይቀንሳል።የአልኮል ሽታ ስለሚረብሽም የወሲብ ሕይወት ላይ አሉታዊ ተጽዕኖ ሊያሳድር ይችላል።• እንግሊዛውያን የወሲብ ሕይወታቸው ''ደካማ ነው'' ተባለ4. ፍራፍሬዎችስ?ጥናቶች እንደሚያሳዩት የብልት አለመቆም ችግር ያለባቸው ወንዶች ፍላቮኖይድ የተባለ ኬሚካል የያዙ ምግቦች እንዲመገቡ ይመከራል።ለምሳሌ ብሉቤሪ የተባለ የእንጆሪ ዝርያ፣ ብርቱካንና ሎሚም ችግሩን ይቀርፋሉ።የተለያዩ ፍራፍሬዎችን መመገብ የብልት አለመቆም ችግርን 14% ይቀንሳል። • የአለም የምግብ ቀን: አስገራሚ የአለማችን ምግቦችከአትክልት፣ ፍራፍሬዎች፣ የወይራ ዘይትና ለውዝ በተጨማሪ የሜዲትራኒያን አካባቢ ምግቦች የብልት አለመቆም ችግርን እንደሚቀርፉም ተመራማሪዎች ይናገራሉ። ቼሪ፣ ብላክቤሪ የተባለው የእንጆሪ አይነት፣ የወይን ፍሬ እና ቀይ ጥቅል ጎመን አንቶካይኒን የያዙ ምግቦች ናቸው።ሲጠቃለል. . . የወሲብ ሕይወትን እንደሚያሻሽሉ የሚነገርላቸው አፍሮዲሲያክ የተባሉ ምግቦችን በሦስት ከፍሎ ማየት ይቻላል። አንደኛው የወሲብ ፍላጎት፣ ሁለተኛው ወሲብ የመፈጸም ብቃትና ሦስተኛው ከወሲብ የሚገኝ ሀሴት ናቸው።በእርግጥ ተመራማሪዎች እነዚህን ውጤቶች መለካት አልቻሉም። እንዲያውም እስካሁን በእርግጠኛነት መናገር የቻሉት አፍሮዲሲያክ የቆዩ ፍራፍሬዎችን ሽታ ነው። ዶ/ር ክሪችማን የተባሉ የተባሉ የሥነ ተዋልዶ ጤና ተመራማሪ እያንዳንዱ ሰው የተሻለ የወሲብ ሕይወት እንዲኖረኝ ረድቶኛል የሚለውን ምግብ እንዲያዘወትር ይመክራሉ። አብዛኞቹ አፍሮዲሲያክ የሚባሉ ምግቦች ጤናማ ምግቦች ናቸው። ወሲብ የተሻለ እንዲሆን ይረዳሉ የሚባሉ ነገር ግን ጤናማ ያልሆኑ ምግቦችን አለመጠቀም ይመከራል። አንዳንዴ የወሲብ ፍላጎት አናሳ ሲሆን ከጤና ችግር ጋር ሊያያዝ ስለሚችል ሀኪም ማማከር ያሻል።
",https://www.bbc.com/amharic/49055713
8,ደቡብ ኮሪያና ጃፓን ለሩሲያና ቻይና ምላሽ የጦር ጀት ላኩ,24 ጁላይ 2019,"



Image copyright
Getty Images

ሩሲያ ከቻይና ጋር በጥምረት የአየር ላይ ቁጥጥር ልምምድ ማድረጓን ስታስታውቅ፤ ደቡብ ኮሪያና ጃፓን ደግሞ በምላሹ የጦር ጀቶቻቸውን ልከዋል።የሩሲያ መከላከያ ሚኒስትር አራት ቦምብ ጣይ አውሮፕላኖች ከተዋጊ ጄት ጋር በመሆን በጃፓንና በምሥራቅ ቻይና ባህር ላይ በእቅድ ተይዞ የነበረ የቅኝት ልምምድ ማድረጋቸውን አስታውቀዋል።ደቡብ ኮሪያ በበኩሏ የሩሲያ አውሮፕላን የአየር ክልሏን ጥሶ በመግባቱ የማስጠንቀቂያ ተኩስ መተኮሷን ተናግራለች። በክስተቱ ላይ ጃፓን ደቡብ ኮሪያና ሩሲያ ላይ ተቃውሞዋን አሰምታለች።• ኢራን የ 'ሲአይኤ ሰላይ' ያለቻቸውን በሞት እቀጣለሁ አለች   • ""አዲስ አበባ የምንወዛገብባት ሳትሆን በጋራ የምንኖርባት ከተማ ናት"" ም/ከንቲባ ታከለ ኡማ ፍጥጫው የተነሳው ደቡብ ኮሪያ በምትቆጣጠረውና ጃፓን የይገባኛል ጥያቄ በምታነሳበት ዶክዶ/ታኬሺማ ደሴት ላይ ነው።ደቡብ ኮሪያ ማክሰኞ እለት የቻይና እና ሩሲያ አውሮፕላኖች በምቆጣጠረው የአየር ክልል ገብተዋል ብላ ስትከስ፤ ኤ-50 የተሰኘ የሩሲያ አውሮፕላን በደሴቲቱ አቅራቢያ ሁለት ጊዜ የአየር ክልል መጣሱን በማስረጃ ታቀርባለች።ሩሲያ በበኩሏ የቀረበባትን ውንጀላ ውድቅ አድርጋለች።ከቅርብ አመታት ወዲህ የሩሲያና ቻይና ቦምብ ጣይ እና የቅኝት አውሮፕላኖች አልፎ አልፎ ደቡብ ኮሪያ የአየር ክልሌ የምትለውን ሥፍራ ጥሰው ይገባሉ። 


Image copyright
Getty Images

ሩስያ ምን አለች?የሩሲያ መከላከያ ሚኒስትር ሁለት ሚሳኤል ተሸካሚ ቲዩ-95ኤምኤስ አውሮፕላኖች እንዲሁም ሁለት ሆንግ-6ኬ የቻይና ቦምብ ጣይ አውሮፕላኖችን ነፃ በሆነ የውሃ ቀጠና ላይ ለሚደረግ የቅኝት ልምምድ መቀናጀታቸውን ገልጿል።በኤ-50 እና ኮንግጂንግ-2000 ተዋጊ ጀቶች የታገዘ ቅኝትና የቅድመ ማስጠንቀቂያ የሚሰጥ አውሮፕላን መታጀባቸውንም አክለው ገልፀዋል።ነገር ግን የቅኝት ልምምዱን በሚያደርጉበት ወቅት 11 ጊዜ ""ባዕዳን ተዋጊ"" ባሏቸው አካላት ክትትል ተደረገብን በማለት ከስሰዋል።ለዚህም የደቡብ ኮሪያ አብራሪዎች የይገባኛል እሰጥ አገባ ባለበት አካባቢ ላይ በወሰዱት እርምጃ ""የአየር ክልሉን ቡድኑ በሚያቋርጡበት ሰዓት የበረራ ደህንነት አደጋ በመፍጠር"" ሲሉ አደገኛ ሙከራ መደረጉን ጠቅሰው ከስሰዋል።አክለውም የደቡብ ኮሪያ ጀቶችም የማስጠንቀቂያ ተኩስ መተኮሳቸውን ተናግረዋል።ቅኝቱ የይገባኛል ጥያቄ ከሚነሳባት ደሴት 25 ኪሎ ሜትር ርቀት ላይ የተደረገ መሆኑን በመጥቀስ የደቡብ ኮሪያ ፓይለቶችን ""የአየር ላይ በጥባጮች"" ሲሉ ቅሬታቸውን አቅርበዋል።ሩሲያም ለደቡብ ኮሪያ መከላከያ አብራሪዎቻቸው ስለ ፈፀሙት አደገኛና ሕገ ወጥ ድርጊት ቅሬታ ማቅረባቸውን ተናግረዋል።• አሜሪካ ስደተኞችን ፍርድ ቤት ሳታቀርብ ወደመጡበት አገር መመለስ ልትጀምር ነው• በመድፈር የተወነጀለው ሮናልዶ አይከሰስም ተባለደቡብ ኮሪያ ምን አለች?ደቡብ ኮሪያ በበኩሏ ማክሰኞ እለት አምስት የጦር ጀቶች የአየር ክልሏን ጥሰው መግባታቸውን አስታውቃለች። ስለዚህ ሁለት የደቡብ ኮሪያ ጀቶች ጥሰው የገቡትን ጀቶች ተግባር ለማስቆም ተሰማርተዋል።በመጀመሪያው የአየር ጥሰት 10 የማስጠንቀቂያ ተኩስና  80 ጥይት ተኩሰዋል።የሩሲያ ኤ-50 አውሮፕላን ወዲያውኑ የአየር ክልሉን ለቆ ቢወጣም ተመልሶ በመግባቱ በተደጋጋሚ የማስጠንቀቂያ ተኩስ ተተኩሶበታል።የደቡብ ኮሪያ መከላከያ ብሔራዊ ደህንንት ቢሮ ኃላፊ፣ ቹንግ ኢዩ ያንግ ለሩሲያ ክስ ጠንካራ ተቃውሟቸውን ያሰሙ ሲሆን፣ የሩሲያ የደህንነት ምክር ቤቱ ተገቢውን እርምጃ እንዲወስድ ጠይቀዋል።""ይህ ጉዳይ ከተደገመ ጉዳዩን እንደ ቀላል አንመለከተውም፤ ከተደገመ ከዚህ ጠንከር ያለ እርምጃ እንወስዳለን"" ሲሉም አስጠንቅቀዋል።ደቡብ ኮሪያ ቅሬታዋን ለቻይና ያቀረበች ሲሆን፤ ቻይና በበኩሏ በደሴቲቱ ዙሪያ ደቡብ ኮሪያ የአየር ክልሌ የምትለው ድንበሯ ሳይሆን ሁሉም አገራት እንዳሻቸው የሚንቀሳቀሱበት ክልል መሆኑን በመጥቀስ ተሟግታለች።
",https://www.bbc.com/amharic/49093785
9,"""አዲስ አበባ የምንወዛገብባት ሳትሆን በጋራ የምንኖርባት ከተማ ናት"" ም/ከንቲባ ታከለ ኡማ",23 ጁላይ 2019,"




አዲስ አበባ ለሁሉም ኢትዮጵያዊያን የምትሆን ከተማ በመሆኗ ለውዝግብና አለመግባባት ምክንያት መሆን እንደሌለባትና የተለያዩ ሃሳቦችን በማቅረብ ልናሳድጋት እንደሚገባ ምክትል ከንቲባ ታከለ ኡማ (ኢንጂነር) ለቢቢሲ ተናገሩ። አዲስ አበባ የሃገሪቱ እምብርት መሆኗን የሚጠቅሱት ምክትል ከንቲባው የኦሮሚያ ክልላዊ መንግሥት መቀመጫም መሆኗን ጠቅሰው ""አዲስ አበባ ሁሉንም የምታቅፍ የሁሉም ከተማ ናት። ከተማዋ የመወዛገቢያ ርዕስ ሳትሆን ኢትዮጵያዊያን በጋራ የምንኖርባትና የምናሳድጋት ልትሆን ይገባል"" ብለዋል። • የአዲስ አበባ መስተዳደርና የባላደራው ምክር ቤትአስተዳደራቸው የከተማዋን ነዋሪ ችግሮች ለመቅረፍ የተለያዩ እቅዶች እንዳሉት የተናገሩት ምክትል ከንቲባው፤ በአዲስ አበባ ውሰጥ ያለው የቤት ችግር በከተማዋ ካሉ ዋነኛ ጉዳዮች መካከል አንዱ መሆኑን ይናገራሉ። የኢትዮጵያ መንግሥት በተለይ ደግሞ የአዲስ አበባ ከተማ አስተዳደር ለችግረኞችና ዝቅተኛ ገቢ ላላቸው የከተማዋ ነዋሪዎችን ችግር ለመቅረፍ በቤቶች ልማት በኩል ትልቅ የሚባል ተግባር አከናውኗል የሚሉት ምክትል ከንቲባው፤ የቤቶች ልማት ፕሮጀክትን በተመለከተ እስካሁን የነበረውን አሰራር በመለወጥ፣ በመንግሥት ሲከናወን የነበረውን የቤቶች ግንባታ የሪል እስቴት አልሚዎች እንዲገቡበት ይደረጋል ብለዋል። ለዚህም ""የከተማዋ አስተዳደር ከአንድ ሺህ ሄክታር በላይ መሬት በማዘጋጀት የተለያዩ የገንዘብ ተቋማት እንዲሳተፉና በዝቅተኛ የኑሮ ደረጃ ላይ የሚገኙ የከተማዋ ነዋሪዎች ተጠቃሚ የሚሆኑበትን ሥርዓት ተግባራዊ ያደርጋል"" ብለዋል። • በአዲስ አበባ ቢያንስ 3.6 ሚሊዮን ብር የሚያወጡ ትራንስፎርመሮች ተሰረቁበመጪው አዲስ ዓመትም በተለይ ዝቅተኛ ገቢ ላላቸውና ለመንግሥት ሰራተኞች በርካታ ቁጥር ያላቸው የመኖሪያ ቤቶች ግንባታ ይጀመራል ያሉት ከንቲባው፤ ግንባታው የሚካሄደው እንደከዚህ ቀደሙ በመንግሥት ሳይሆን በግል ተቋማት ይሆንና መንግሥት የመቆጣጠርና የማስተባበር ኃላፊነቱን እንደሚወስድ ተናግረዋል። በከተማዋ ውስጥ የልማት ሥራዎች ሲከናወኑ አሳሳቢ ከሆኑት ነገሮች መካከል የሰዎች ከመኖሪያቸው መፈናቀል መሆኑን የጠቀሱት ምክትል ከንቲባው ""ስጋቱ ትክክለኛ ነው። ነገር ግን በግልጽ መናገርና ማረጋገጥ የምፈልገው በየትኛውም የኢንቨስትመት ሥራ ምክንያት ሰዎች አይፈናቀሉም"" ብለዋል። ለዚህም ባለፈው ዓመት የምክትል ከንቲባነት መንበሩን ሲረከቡ ቃል መግባታቸውን የሚያስታውሱት ከንቲባው ""በመልሶ ማልማትና ከተማዋን ለማሳደግ ነዋሪውን እንደማናፈናቅል ለሕዝቡ ቃል ገብተናል። ከዚያ ይልቅ ነዋሪውን ማልማትና ልማቱንም እዚያው እናካሂዳለን"" በማለት ነዋሪዎችን ከመሃል ከተማ በማንሳት ራቅ ያሉ አካባቢዎች ማስፈር እንደማይኖር ገልጸዋል።  • ዕጣ የወጣባቸው የጋራ መኖሪያ ቤቶች በኦሮሚያ ተቃውሞን ቀሰቀሱለገሃር አካባቢ የሚካሄደው ግንባታንም በተመለከተ ሲናገሩ በስፍራው ከሚከናወኑት ግዙፍ ግንባታዎች ጎን ለነዋሪው የሚሆኑ መኖሪያ ቤቶች እንደሚገነቡ ጠቅሰው፤ በዚህም ሳቢያ የግለሰቦች መፈናቀል እንደማይኖር ሲያስረዱ ""ማረጋገጥ የምፈልገው በልማት ስም የትኛውም የአዲስ አበባ ነዋሪ አይፈናቀልም። ይህ ታሪክ በእርግጠኝነት ያለፈ ክስተት ነው"" ሲሉ አጽንኦት ሰጥተዋል።ምክትል ከንቲባ ታከለ ኡማ በተጨማሪም የአዲስ አበባን ሰላም የተጠበቀና አስተማማኝ ለማድረግ የጸጥታና የደህንነት ጉዳይን ትኩረት ሰጥተው እየሰሩበት እንደሆነ ጠቅሰው የከተማዋ የጸጥታ አካላት የሚጠበቅባቸውን ሁሉ እያደረጉ መሆኑን ተናግረዋል።  በከተማዋ ውስጥ ሞተር ሳይክሎች እንዳይንቀሳቀሱ የተጣለውን እገዳን በተመለከተም የተጠየቁት ም/ከንቲባው እዚህ ውሳኔ ላይ ከመደረሱ በፊት በየአንዳንዱ ቀን አዲስ አበባ ውስጥ በሞተር ሳይክሎች አማካይነት ዝርፊያ ይፈጸም ነበር ብለው፤ በዚህ ምክንያትም ሞተር ሳይክሎች ላይ በተጠና መልኩ ክልከላ መጣሉን ይናገራሉ። • ""ታከለ ኡማ አዲስ አበባን መምራት የለባቸውም"" እስክንድር ነጋእስካሁን የነበረው ሁኔታ ከተለያዩ ቦታዎች የሚመጡትን ሞተር ሳይክሎች ለመቆጣጠር የሚያስችሉ ነገሮች እንዳልነበሩና በዚህም ምክንያት ዝርፊያና የደህንነት ስጋት እንደተፈጠረ በመግለጽ ""በቀጣይ ሞተር ሳይክሎቹ በተገቢው ሁኔታ እንዲሰሩ ለማድረግ የሚያስችል ሕግና ደንብ ይዘጋጃል"" ብለዋል። የከተማው አስተዳደር ሞተር ሳይክሎች ላይ እገዳውን ከጣለበት ዕለት ጀምሮ ""በሚያስደንቅ ሁኔታ በከተማዋ ውስጥ ያለው የጸጥታ ሁኔታ ከፍተኛ መሻሻል አሳይቷል። ያጋጥሙ የነበሩ የጸጥታ ችግሮች ከግማሽ በላይ በሆነ ሁኔታ ለመቀነስ አስችሏል"" ሲሉ ምክትል ከንቲባው ተናግረዋል።    ስለሞተር ሳይክሎቹ ዝርዝር መረጃ እንኳን እንደሌለ እገዳውም ያሉት ችግሮች እስኪፈቱ ድረስ እንደሚቆይ የሚናገሩት ምክትል ከንቲባው አስፈላጊው ህጋዊ የቁጥጥር ሥርዓት ከተዘረጋ በኋላ ግን ወደ ሥራቸው እንደሚመለሱ ገልጸዋል።  ም/ከንቲባው አክለውም ሞተር ሳይክሎቹን የመቆጣጠሪያ ዘመናዊ የጂፒኤስ ሥርዓት እንደሚዘረጋ አመልክተው፤ ከሚዘረጋው ሥርዓትና ደንብ ውጪ ማንም በከተማዋ ውስጥ እንዲሰራ አይፈቀድለትም ብለዋል።     
",https://www.bbc.com/amharic/news-49068334
10,የሱዳን አማጺ መሪ አዲስ አበባ ላይ እየተደረገ ካለ ድርድር ተይዘው ሊባረሩ እንደነበር ተነገረ,22 ጁላይ 2019,"



Image copyright
AFP


አጭር የምስል መግለጫ

                    የሱዳን ፍትህና እኩልነት የተሰኘው ተቃዋሚ ቡድን መሪ የሆኑትን ጂብሪል ኢብራሂምን ከበርካታ ባልደረቦቻቸው ጋር ወደ ሱዳን ተላልፈው ሊሰጡ ነበር።
                

በሱዳን ለተከሰተውን ፖለቲካዊ ቀውስ መፍትሄ ለማግኘት ዓላማ አድርጎ ኢትዮጵያ ውስጥ እየተካሄደ ባለው ድርድር አንድ የሱዳን አማጺ ቡድን መሪን አዲስ አበባ ላይ በቁጥጥር ስር ለማዋል ሙከራ መደረጉ ተነገረ። በዳርፉር ዋነኛው አማጺ ቡድን የሆነው የፍትህና እኩልነት እንቅስቃሴ መሪ የሆኑት ጂብሪል ኢብራሂም የተባሉት ግለሰብ ናቸው ተይዘው ከኢትዮጵያ እንዲባረሩ ሊደረግ የነበረው ተብሏል። • የኢትዮጵያን አደራዳሪነት የሱዳን ህዝብ እንዴት ይመለከተዋል? • የሱዳን አለመረጋጋት በኢትዮጵያ ላይ የሚያስከትለው ተጽእኖ ምንድነው? • ኦማር አል-በሽር ከወራት በኋላ ታዩቢቢሲ ክስተቱን ለማጣርት የኢትዮጵያ የውጪ ጉዳይ ሚኒስቴር ቃል አቀባይ የሆኑትን አቶ ነቢያት ጌታቸውን ያናገረ ሲሆን ቃል አቀባዩ ስለጉዳዩ የሚያውቁት ነገር እንደሌለ ተናግረዋል። በሱዳን ታጣቂ ቡድኖችና በተቃዋሚዎቹ ጸረ መንግሥት እንቅስቃሴ መካከል እየተደረገ ያለው ድርድር የተጀመረው ሃገሪቱ ውስጥ ለወራት የዘለቀውን ፖለቲካዊ ቀውስ ለማብቃት ያስችላል የተባለው  ስምምነት በጊዜያዊው ወታደራዊ አስተዳደርና በተቃዋሚዎች መካከል ከተደረሰ ከቀናት በኋላ ነው። ትናንት ዕሁድ የኢትዮጵያ ባለሥልጣናት ምንም ዓይነት መረጃ ሳይሰጡ የሱዳን ፍትህና እኩልነት የተሰኘው ተቃዋሚ ቡድን መሪ የሆኑትን ጂብሪል ኢብራሂምን ከበርካታ ባልደረቦቻቸው ጋር ነጥለው በመያዝ ወደ ቦሌ አየር ማረፊያ ወስደዋቸው እንደነበር በድርድሩ ላይ ተሳታፊ ከሆኑ ተቃዋሚዎቹ መካከል አንዱ ለቢቢሲ ተናግሯል።  ነገር ግን የአፍሪካ ሕብረት አደራዳሪዎች በክስተቱ ውስጥ ጣልቃ ገብተው በድርድሩ ላይ መጥፎ ውጤት ሊኖረው ይችል የነበረውን የቃዋሚዎቹን ከአዲስ አበባ የማባረር ድርጊትን አስቁመውታል። በሱዳን ያጋጠመውን ቀውስ ለመፍታት የአማጺ ቡድኑን ጨምሮ ሁሉም አካላት በወደፊቱ የሃገሪጡ እጣ ፈንታ ላይ መስማማት እንዳለባቸው ይታመናል። በሱዳን ሠራዊት ጄነራሎችና በተቃውሞ እንቅስቃሴው መሪዎች መካከል ባለፈው ሳምንት የተደረሰው ሥልጣንን የመጋራት ስምምነት ረገድ ለውጦች ታይተዋል። ሆኖም ግን ዋነኛው ተቃዋሚ ኃይል የሆኑት የሱዳን አብዮታዊ ግንባር በስምምነቱ ባለመካተቱ ከሕዝቡ ጋር የሱዳንን የሰላም ጥረት ወደፊት ለማራመድ እነዚህ ተቃዋሚዎች የሚሳተፉበት ድርድር ለማደረግ ነው አዲስ አበባ ላይ የተገናኙት። 
",https://www.bbc.com/amharic/news-49068333
