ደረጃ,ርዕስ,ቀን,ዜና,ድረ-ገጽ
1,ታዋቂው ሰባኪ በህገወጥ ገንዘብ ዝውውር ተከሰሱ,3 ሜይ 2019,"



Image copyright
Getty Images

አከራካሪው የእስልምና ሃይማኖት ሰባኪ ዛኪር ናዪክ ከህገወጥ ገንዘብ ዝውውር ጋር በተያያዘ በህንድ አቃቤ ህግ ክስ ተመሰረተባቸው።በስደት የሚኖሩት ዛኪር ምንጩ ያልታወቀና በህገወጥ መንገድ የተገኘ እስከ 28 ሚሊየን ዶላር የሚደርስ ገንዘብ አንቀሳቅሰዋል የሚል ክስ ሲሆን የተመሰረተባቸው እሳቸው ግን ክሱን ሙሉ በሙሉ በመቃወም ክደዋል።ከዚህ በተጨማሪም ዛኪር የሽብር ጥቃትን የሚያነሳሱ የጥላቻ ንግግሮችን አስተላልፈዋል የሚል ክስም ቀርቦባቸዋል።• የህንድ ፊልም አፍቃሪዎች ወተት እየሰረቁ ነው• ቀብሩን አዘጋጅቶ ራሱን ያጠፋው አርሶ አደርየ53 ዓመቱ  ዛኪር ተራማጅ የእስልምና ፍልስፍና ተከታይ ሲሆኑ 'ፒስ ቲቪ' በተባለ የቴሌቪዥን ጣቢያ ስብከት ያስተላልፋሉ። ጣቢያው ምንም እንኳን ህንድ ውስጥ የተከለከለ ቢሆንም እስከ 200 ሚሊየን የሚደርሱ ሰዎች እንደሚከታተሉት ታውቋል።ዛኪር ናዪክ ያቋቋሙትና የቴሌቪዥን ጣቢያውን ሙሉ ወጪ የሚሸፍነው 'ኢስላሚክ ሪሰርች ፋውንዴሽን' የተባለው ድርጅት መቀመጫው በተባበሩት አረብ ኤምሬትስ ዱባይ ነው።የቴሌቪዥን ጣቢያው ከህንድ በተጨማሪ በብዙ ሃገራት የተከለከለ ሲሆን ባንግላዲሽ ደግሞ ቀዳሚውን ስፍራ ትይዛለች። በፈረንጆቹ 2016 በባንግላዲሽ ለተከሰተው የሽብር ጥቃትም መንግስት ይህንኑ ጣቢያና ዛኪር ናዪክን ተጠያቂ ያደርጋል።ዛኪር ናዪክ ከአውሮፓውያኑ 2010 ጀምሮ ወደ እንግሊዝ እንዳይገቡ የተከለከሉ ሲሆን የሚያስተላልፏቸው መልእክቶች ተገቢ ያልሆኑና ወጣቱን ወደ ሌላ አቅጣጫ የሚመሩ ናቸው ብሏል የእንግሊዝ መንግስት።• ጠባቂያቸውን ንግሥት ያደረጉት ንጉሥየተለያዩ ሃገራት እግድ የጣሉባቸው ዛኪር በአውሮፓውያኑ 2017 በጥገኝነት ወደ ማሌዢያ አቅንተዋል።   
",https://www.bbc.com/amharic/news-48144465
2,የታይ ንጉሥ ዋጂራሎንጎን ጠባቂያቸውን በማግባት ንግሥት አድርገዋታል,2 ሜይ 2019,"



Image copyright
European Photopress Agency


አጭር የምስል መግለጫ

                    ንጉሡ በንግሥት ሱቲዳ ጭንቅላት ላይ ቅዱስ ውሃ ሲያፈሱ
                

የታይላንዱ ንጉሥ ምክትል የደህንነት ጠባቂያቸውን  በማግባት ንግሥት እንዳደረጓት ንጉሣውያን ቤተሰቦች በመግለጫቸው አስታውቀዋል። ይህ አስደሳች ዜና የተሰማው ለንጉሡ የሚደረገው ኃይማኖታዊ የንግሥና ሥነ ሥርዓት ከመካሄዱና ሥልጣናቸው ከመቀደሱ  ከቀናት በፊት ነበር ።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?በንጉሣውያኑ መግለጫ ላይ እንደተገለፀው ንጉሡ በንግሥና ሥነ ሥርዓቱ ላይ የቀድሞ ጠባቂያቸውን ሱቲዳ ባለቤታቸው እንደሆነችና ንግሥናዋን ተረክባ የንጉሣውያኑ ቤተሰቦች አባል እንደምትሆን አሳውቀዋል።የ66 ዓመት ዕድሜ ባለፀጋው ንጉሥ ማሃ ዋጂራሎንጎን ከሦስት ዓመታት በፊት የአባታቸውን ሞት ተከትሎ ነበር ሕገ መንግስታዊ ኃላፊነቱን የተረከቡት።ንጉሡ ሦስት ጊዜ ትዳር መስርተው ፍቺ የፈፀሙ ሲሆን የሰባት ልጆችም አባት ናቸው።ንጉሡና ንግሥቲቱ ምንም እንኳን ግንኙነታቸው ይፋ ባይወጣም የረጅም ጊዜ ጓደኛሞች ነበሩ። ከእርሳቸውም ጋር በአደባባይ ለበርካታ ጊዜ ታይተዋል።• ኢትዮጵያ ከውጭ ምንዛሬ እጥረት አዙሪት እንዴት ትውጣ?በአገሪቱ የቴሌቪዥን ጣቢያ ላይ እንደተላለፈው  የጋብቻ ሥነ ሥርዓታቸው ላይም የንጉሣውያን ቤተሰብ አባላት እና ሌሎች አማካሪዎች የተገኙ ሲሆን ንጉሡ ንግሥቷ ጭንቅላት ላይ ቅዱስ ውሃ ሲያፈሱ ታይተዋል። ከዚያም ሰማኒያቸውን ተፈራርመዋል።በአውሮፓውያኑ 2014 የአሁኗን ንግሥት ሱቲዳን  በምክትል ጠባቂነት ማዕረግ ለታይ ላንድ አየር መንገድ የበረራ አስተናጋጅ ሆና ስትሰራ ነበር።ከዚያም ከሁለት ዓመታት በኋላ በጦር ኃይሉ ሙሉ ጄኔራል አድርገው ሾመዋታል።የቀድሞው ንጉሥ ፕሚፖል አዱልያዴ ለ70 ዓመታት ያስተዳደሩ ሲሆን በ2016 ሕይወታቸው ሲያልፍ በዓለም ረጂሙ የሥልጣን ዘመን ያሳለፉ ንጉሥ በመሆን ተመዝግበው ነበር።  
",https://www.bbc.com/amharic/news-48130379
3,ፆታዋ ያከራከረው ደቡብ አፍሪካዊት ሯጭ በፍርድ ቤት ተረታች,2 ሜይ 2019,"



Image copyright
Getty Images


አጭር የምስል መግለጫ

                    ሰሜንያ የኦሎምፒክ 800 ሜትር ሁለት ጊዜ አሸናፊ ነች
                

የ800 ሜትር ኦሎምፒክ ሻሚፒዮን የሆነችው የ28 ዓመቷ ደቡብ አፍሪካዊት ሯጭ ካስተር ሰሜንያ ዓለም አቀፉን የአትሌቲክስ ፌደሬሽን የከሰሰችው 'ቴስቶስትሮን' የተሰኘው የወንድ ሆርሞን ከፍ ባለ መጠን ያላቸው ሴት ሯጮችን በተመለከተ ባወጣው ህግ ምክንያት ነበር።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?ዓለም አቀፉ የሩጫ ፌደሬሽን 'ቴስቶስትሮን' ለሴት ሯጮች ከፍተኛ ጉልበት ስለሚሆን እንደ ሰሜንያ ያሉ ይህ ሆርሞን በከፍተኛ መጠን ያላቸው ሴት ሯጮች በውድድር ፍትሃዊ ያልሆነ ብልጫ ያሳያሉ በሚል ነው በሴት ሯጮች የቴስቶስትሮን መጠን በመድሃኒት መገደብ አለበት የሚል ህግ ያወጣው።ሰሜንያም ይህ ህግ እንደ ተፈጥሮዬ እንዳልሆን የሚያደርግ ነው በማለት ነበር ጉዳዩን ወደ ዓለም አቀፉ የስፖርት የግልግል ዳኝነት ተቋም የወሰደችው።ቀደም ሲልም መሮጥ የምትፈልገው ምንም ምንም ሳይባል ተፈጥሮ እንደሰጣት፤ እንደማንነቷ እንደተፈጥሮዋ እንደሆነ ተናግራ ነበር- ሰሜንያአሁን ግን ፍርድ ቤቱ ክሱን ውድቅ ስላደረገው እንደ ሰሜንያ ያሉና ከ400 ሜትር ጀምሮ እስከ ማይል የሚሮጡ ሴቶች በህጉ መሠረት በመድሃኒት የወንድ ሆርሞን ማለትም 'ቴስቶስትሮን' መጠናቸውን ለመቀነስ ወይም የሚሮጡበትን መጠን ለመቀየር ይገደዳሉ።• የኤርትራ መንግሥት ለ13 ዓመታት የቁም እስር የፈረደባቸው ፓትርያርክ ማን ናቸው?""ለአስር ዓመታት ያህል ዓለም አቀፉ የአትሌቲክስ ፌደሬሽን ፍጥነቴን ሊገታ ሞክሯል። ይህ ግን እንዲያውም ጠንካራ አደረገኝ"" በማለት የአሁኑ የፍርድ ውሳኔም ወደ ኋላ እንደማይዛት ሰሜንያ ተናግራለች። ዳግም ከዚህ ፍርድ በላይ ከፍ ብላ የደቡብ አፍሪካን እንዲሁም ለዓለም ወጣት ሴቶችና ሯጮች ምሳሌ እንምትሆንም አስታውቃለች።የስፖርት ግልግል ዳኝነት ፍርድ ቤቱ የዓለም አቀፉ ሩጫ ፌደሬሽን ውሳኔ አድሏዊነት ያለው ሊባል ቢችልም ውሳኔውን ግን ""አስፈላጊ፣ ምክንያታዊና ሚዛናዊ"" ብሎታል።ለሌሎች ሴት ሯጮች ውድድሮች ፍትሃዊ እንዲሆኑ ከማድረግ አንፃርም ውሳኔው አስፈላጊ እንደሆነም አስረግጧል።• በቻይና የተደረሱት ስምምነቶች የትኞቹ ናቸው?
",https://www.bbc.com/amharic/news-48130433
4,“ጠቅላይ ሚንስትር ዐብይ ከደወሉልን በኋላ ተረጋግተናል” የናዝራዊት አበራ እህት,1 ሜይ 2019,"



Image copyright
Facebook/ BBC

ናዝራዊት አበራ በቻይና በእፅ ዝውውር ተጠርጥራ በቁጥጥር ስር መዋሏ ከተሰማ  አራት ወራቶች ተቆጥረዋል። አንድ ሰው እፅ ሲያዘዋውር ከተገኘ የሞት ፍርድ እንዲበየንበት የሚያዘው የቻይና ህግ በናዝራዊት ላይ ተግባራዊ ይሆናል በሚል በቤተሰቦቿ፣ በቅርብ ዘመዶቿ እንዲሁም በመላው ኢትዮጵያ ስጋትን ፈጥሯል።በመሆኑም ናዝራዊት ጥፋተኛ አለመሆኗን ለመግለፅ የፊርማ ማሰባሰብ ዘመቻ አሁንም እየተካሄደ ነው፤ ጉዳዩም የታዋቂ ሰዎችንና የባለስልጣናትን ትኩረት መያዝ ችሏል። ጠቅላይ ሚንስትር ዐብይን ጨምሮ ከፍተኛ የመንግስት ባለስልጣናት ጉዳዩን በቅርበት እየተከታተሉት እንደሆነም ተገልጿል።• በቻይና የተደረሱት ስምምነቶች የትኞቹ ናቸው?የናዝራዊት ታላቅ እህት ቤተልሔም አበራ እንደሚሉት በወቅቱ ናዝራዊት ላይ የሞት ፍርዱ በአፋጣኝ ተወስኖ ወደ ተግባር ይገባል የሚል ስጋት ነበራቸው፤ ለቤተሰቡም ከባድ ሃዘን ያጠላ ጭንቀት ሰፍኖ ነበር።ታዲያ በዚህ ጊዜ ነበር የጠቅላይ ሚንስትር ዐብይ ስልክ ያንቃጨለው።""ጠቅላይ ሚንስትሩ በእጃችን ስልክ ላይ ነበር የደወሉልን፤ መጀመሪያ ሞት እንደሌለ ነው ያረጋጉን ፤ በቅርቡም ወደ ቻይና እንደሚያቀኑና ከያዟቸው ጉዳዮች አንዱ በመሆኑ የሚኖረውን ሂደት እንደሚያሳውቁን በራሳቸው አንደበት ነግረው ነበር"" ትላለች አጋጣሚውን ስታስታውሱ።  ይህም በተወሰነ መልኩም ቢሆን ለቤተሰቡ እፎይታ እንደሰጣቸው የናዝራዊት ታላቅ እህት ቤተልሔም ትናገራለች። ጠቅላይ ሚኒስትር ዐብይ የገቡላቸው ቃል ባይኖርም የኢትዮጵያ መንግሥት ጉዳዩን እንደሚከታተለውና ለቻይና መንግሥትም ጥያቄውን እንደሚያቀርብ ነግረውናል ይላሉ። ከቀናት በፊት ለሮድ ኤንድ ቤልት ኢንሼቲቭ ፎረም ወደ ቻይና ያቀኑት ጠቅላይ ሚኒስትር ዐብይ በቻይና ቆይታቸው የናዝራዊት አበራ ጉዳይ አንዱ ጉዳያቸው እንደሆነ አስታውቀው ነበር። ጉባዔው ከተጠናቀቀ በኋላ የእርሳቸውን ወደ ኢትዮጵያ መመለስ ተከትሎ 'ጠቅላይ ሚንስትር ዐብይ ናዝራዊትን አስፈትተዋት መጡ' የሚሉ መረጃዎች በተለያዩ ማህበራዊ ድረ ገፆች እየተናፈሱ ነው።• ተስፋዬ ገብረአብ ስለ ዶ/ር ነጋሶ ጊዳዳ ምን ይላል?ይሁን እንጂ ያነጋገርናቸው የናዝራዊት ታላቅ እህት ቤተልሔም አበራ  ""ናዝራዊት አልተፈታችም፤ እስካሁን ቻይና በሚገኘው ጉዋንዡ በእስር ላይ ነው የምትገኘው፤ የሚናፈሰው ወሬም ሀሰት ነው"" በማለት ሀሰተኛው መረጃው እየተካሄዱ ያሉትን ዘመቻዎች እንዳያስተጓጉል ስጋታቸውን ይገልፃሉ።ጠቅላይ ሚኒስትሩም ከቻይና ከተመለሱ በኋላ ባይደውሉላቸውም በጠቅላይ አቃቤ ህግ በኩል ሥራዎች እየተሰሩ እንደሆነ ማረጋገጥ እንደቻሉ ይናገራሉ።""ቻይና ከሚገኘው የኢትዮጵያ ቆንፅላና ከተለያዩ አካላት ጋር ሆነን በቅርበት እየተከታተልን ነው"" የሚሉት ቤተልሔም የኢትዮጵያ ጠቅላይ አቃቤ ህግ ቢሮ ቻይና ከሚገኘው አቃቤ ህግ ጋር የመረጃ ልውውጥ እያደረጉ መሆናቸውንም ለቢቢሲ ገልፀዋል።  በዚህም መሰረት ፍርድ ቤት እስከምትቀርብ ድረስ ናዝራዊትን በአካል ማግኘት ባይቻልም በቆንጽላው በኩል መረጃዎች እንደሚለዋወጡ የሚናገሩት ቤተልሔም ሒደቱ ቀላል እንደማይሆን ቢገምቱም በተስፋ ተሞልተው የእርሷን መፈታት እየተጠባበቁ ነው።"" ናዝራዊት በተፈጥሮዋ ጠንካራ ናት"" የሚሉት እህቷ እስር ቤት ከባድ ቢሆንም አሁን ተረጋግታ ከሙያዋ ጋር ግንኙነት ያላቸውንና የቋንቋ መጻህፍትን እያነበበች እንደምትጠባበቅ ይገልፃሉ።ናዝራዊት የተለያዩ መጻህፍት እንዲገቡላት የጠየቀች ሲሆን እስር ቤት ያሉትን ቻይናውያን የእንግሊዝኛ ቋንቋ እያስተማረች ነው፤ የቻይና ቋንቋ ተምራ መውጣትም እንደምትፈልግ መልዕክት አስተላልፋላቸዋለች። ለአንዳንድ ወጪዎች የሚሆናት በወር 100 የአሜሪካ ዶላር (3000 ሺህ ብር ገደማ)በቆንጽላው በኩል እንደሚልኩላት ነግረውናል።በሌላ በኩል ለናዝራዊት ሻምፖ መሳዩን እፅ ሰጥታለች ተብላ የተጠረጠረችው ጓደኛዋ ስምረት ካህሳይ አዲስ አበባ በሚገኘው ሶስተኛ ፖሊስ ጣቢያ በቁጥጥር ሥር ውላ የነበረ ቢሆንም በማግስቱ በ20 ሺህ ብር ዋስትና እንደተለቀቀች ያስታውሳሉ።• «በስልክዎ ታካሚና አካሚ እናገናኛለን» ሥራ ፈጣሪው ወጣትይሁን እንጂ አቤቱታቸውን በማቅረባቸው በድጋሚ በዚያው ፖሊስ ጣቢያ ከጓደኛዋ ጋር በቁጥጥር  ሥራ ውላ ጉዳዩ በፍርድ ሂደት ላይ ይገኛል። በናዝራዊት ላይ የተፈጠረውምን ነበር?ኢትዮጵያዊቷ ናዝራዊት አበራ በእፅ ዝውውር ባለፈው ታህሳስ 14 ቀን 2011 ዓ.ም በቻይና በቁጥጥር ስር ውላ በእስር ላይ እንደምትገኝ ይታወሳል። የምህንድስና ሙያ ያላት ናዝራዊት ወደ ቻይና ስትሄድ ከጓደኛዋ የተሰጣት ሻምፖ መሳይ እቃ 1ኪሎ ግራም ኮኬይን የተባለ እፅ መሆኑ የታወቀው ቻይና በደረሰችበት ጊዜ ነበር።• በዕጽ በማዘዋወር የተጠረጠረችው ናይጄሪያዊት ከሳኡዲ እስር ቤት ተለቀቀች""እንዴት እንደተያዘች አናውቅም፤ በጓደኛዋ ጋባዥነት አብረው እንደሚሄዱ እናውቃለን፤ ጓደኛዋ አባቴ ሞተ ብላ እርሷን ብቻዋን እንደላከቻት ነግራናለች"" ይላሉ የናዝራዊት ታላቅ እህት የተያዘችበትን አጋጣሚ ሲያስታውሱ።ሐሙስ ቀን ወደ ቻይና ያቀናችው ናዝራዊትም ለሁለት ተከታታይ ቀናት ድምጿ ሲጠፋባቸው የአሁኗ ተጠርጣሪ ጓደኛዋን ይጠይቋታል።እርሷም ለጓደኛዋ እንድትሰጥላት የሰጠቻት ሻምፖ ምክንያት ሳይሆን እንደማይቀር እንደነገረቻቸው ያስረዳሉ።በወቅቱ የነበረው ሁኔታ ቤተሰቡን ያስደነገጠ ቢሆንም በተለይ ለእናታቸው የጤና እክል ምክንያት ሆኗል። እናቷ ናዝራዊት እስካሁን የትና በምን ሁኔታ እንዳለች አያውቁም። ባጋጠማቸው ስትሮክ ግማሽ ጎናቸው መንቀሳቀስ እንደማይችልም ሰምተናል። ዕለት በዕለትም ስለ እርሷ መጠየቃቸውን ቀጥለዋል።
",https://www.bbc.com/amharic/news-48116598
5,በኢትዮጵያ ሙስሊሞች ስብሰባ የተላለፉ ውሳኔዎች ምንድን ናቸው?,2 ሜይ 2019,"



Image copyright
FANA

ባለፉት ዓመታት  የሙስሊሙ ማኅበረሰብ በእስልምና ጉዳዮች ጠቅላይ ምክርቤት ላይ የተለያዩ ቅሬታዎችን ሲያሰማ ቆይቷል። መፍትሄ አፈላላጊ ኮሚቴ የተቋቋመውም በዚሁ ምክንያት ነበር። ይህንኑ ተከትሎ ትናንት ሚያዚያ 23/2011 ዓ.ም የኢትዮጵያ ሙስሊሞች  የተቋማዊ ለውጥና አንድነት አገር አቀፍ ስብሰባ በሸራተን አዲስ ተካሂዶ ነበር። በስብሰባው ላይም የተለያዩ ውሳኔዎች ተላልፈዋል።የሙስሊም ህብረተሰብ መፍትሔ አፈላላጊ ኮሚቴ የህዝብ ግንኙነት ኃላፊ  የሆኑት ኡስታዝ ካሚል ሸምሱ በዕለቱ የተደረሱ ስምምነቶችን ገልፀውልናል።ኃላፊው ከዚህ በፊት በመጅሊስ አመራርነት የተቀመጡ ሰዎች ህዝበ ሙስሊሙን የሚወክል አይደሉም፤ በመሆኑም ኃላፊነት ላይ ያሉ ሰዎች  ሥልጣናቸውን ይልቀቁ የሚል ጥያቄ ሲቀርብ መቆየቱን ያስታውሳሉ።አመራሮቹ በህጋዊ መንገድ ያልመጡና ሙስሊሙን  ማኅበረሰቡን የማይወክሉ ናቸው የሚሉ ጥያቄዎችም ሲቀርቡ ቆይተዋል፤ የተለያዩ ሰላማዊ ሰልፎችም ተካሂደዋል።በመሆኑም ትናንት በተካሄደው ስብሰባ በዋነኝነት በሥልጣን ላይ የነበሩ ሰዎች ስልጣናቸውን መልቀቃቸውን ያረጋገጡበት መሆኑን ኡስታዝ ካሚል ይናገራሉ።• መሸፈን የተከለከለባቸውን የዓለም አገራት ያውቃሉ?ምርጫ እስከሚካሄድም ድረስ ሙስሊሙን ሕዝብ የሚመራና መሠረታዊ ክንውኖችን የሚፈፅም ቴክኒካል ኮሚቴ መዋቀሩን ገልፀውልናል።በህዝበ ሙስሊሙ ዘንድ መጅሊሱ በኃይማኖት አባቶች መመራት አለበት የሚል አቋም  የነበር በመሆኑ 24 የሚሆኑ ኡለማዎች ( የኃይማኖት አባቶች) ተመርጠው ከነበረው ዘጠኝ ኮሚቴ ሥልጣኑን ተረክበዋል።""ህዝበ ሙስሊሙ ከዚህ በኋላ ጎራ ለይቶ፤ ከዚህኛው ነኝ፤ ከዚያው ነኝ ማለት አያስፈልግም፤ ሁሉም በኃይማኖቱ ለሃገሩ ለመስራት ቃል ተገጋብተዋል"" ብለዋል ኡስታዝ ካሚል ሸምሱ።ጠቅላይ ሚንስትር ዐብይ አህመድም በስብሰባው ላይ ተገኝተው የነበረ ሲሆን ""ጠንካራ የሙስሊም ማህበረሰብ ለሃገር አንድነት መሠረት ነው"" ሲሉ መልዕክታቸውን  አስተላልፈዋል። የሰላም ሚንስተር ወ/ሮ ሙፈሪያት ካሚልም ለተደረገው የመቀራረብ ሂደት የሰላም ቁርጠኝነት ለተሳታፊዎቹ ምስጋናቸውን አቅርበዋል።ወደፊት ምን ይጠበቃል?ይህ ስብሰባ ለህዝበ ሙስሊሙ የዓመታት ጥያቄ ምላሽ ይሰጣል ተብሎ ይጠበቃል። ከስብሰባው ተሳታፊዎች አንዷ ሙኒራ አብዱልመናን የምትጠብቃቸውን ለውጦች እንዲህ ትገልፃለች።እርሷ እንደምትለው መጅሊስ ውስጥ የተንሰራፋውን የሙስና አሰራር በማፅዳት ትልቁን ድርሻ ይይዛል።""መጅሊሱ የሚያገኛቸው ገቢዎች አሉት ከመስጊድ ሱቆች ኪራእ እንዲሁም ከሃጂ ገቢ ይገኛል ነገር ግን መስጂዶች አሁንም ከምዕመን ተለምኖ ነው የመብራትና ውሃ የሚከፈለው ይህ ብልሹ አሰራር ይስተካከላል ብዬ እጠብቃለሁ"" ብላለች።• የኢትዮጵያውያን ሙስሊሞች እንግልት በመካየመጅሊሱ አስተዳደሮች ተጠሪነታቸው ለሙስሊሙ ማህበረሰብ እንጂ ለመንግስት ወይም ለፖለቲካ  ተጠቃሚነት መሆን እንደሌለብትም ገልፃለች።በአዲሱ አወቃቀር የተለያዩ የተቋቋሙ የወጣቶችና የሴቶች ዳሬክተሮች መቋቋማቸውንና በተቻለ ፍጥነት እንሱን ወደ ስራ ማስገባት  በትምህርትም በስነ ምግባርም ኃይማኖታዊ ስርዓትን ለማስተካከል ትልቅ እርምጃ ለማድረግ እንደሚረዳ ትገልፃለች።• በቤኒሻንጉል ጉሙዝ ክልል በተፈፀመ ጥቃት 17 ሰዎች ሞቱ
",https://www.bbc.com/amharic/news-48130382
6,ተስፋዬ፣ ሌንጮና ገብሩ ስለ ዶ/ር ነጋሶ,30 ኤፕረል 2019,"



Image copyright
Facebook

የተወለዱት በምዕራብ ኦሮሚያ ደምቢዶሎ ከተማ ነው ። የመጀመሪያ ድግሪያቸውን በያኔው ቀዳማዊ ኃይለስላሴ ዩኒቨርሲቲ ከሠሩ ጥቂት ዓመታት በኋላ ወደ ጀርመን አቀኑ። ከተማሪዎች እንቅስቃሴ ጀምሮ በኢትዮጵያ ፖለቲካ የህይወት ዘመን ተሳትፎ አድርገዋል ሊባል ይችላል። ለበርካታ ዓመታት ከኖሩባት ጀርመን ሲመለሱ የአሮሞ ሕዝብ ዴሞክራሲያዊ ድርጅት ኦህዴድን ተቀላቀሉ። የቀድሞ ፕሬዝደንት ዶ/ር ነጋሶ ጊዳዳ ህልፈት ባለፈው ቅዳሜ ነበር ለዓመታት ከኖሩበት ከወደ ጀርመን የተሰማው። ዶ/ር ነጋሶን አንዳንዶች በእጅጉ በመርህ እንደሚያምን ፖለቲካኛ ሌሎች ደግሞ ለፖለቲከኛ የሚሆን ስብእና የሌላቸው አድርገው ይስሏቸዋል።• አዲሱ ጠቅላይ ሚኒስትርና የጋዜጠኞች ተስፋ  • የፍስሀ ተገኝ የቤተሰብ ፍለጋ ጉዞ ዶ/ር ነጋሶ -የጋጤኛው ማስታወሻ  ""የታሰረ አንበሳ""ብዙዎች በአፃፃፍ ችሎታው በተደነቁበት የጋዜኛው ማስታወሻ መፅሃፉ ተስፋዬ አብረአብ ዶ/ር ነጋሶን ቤተ መንግስት ውስጥ እንደታሰረ አንበሳ ገልጿቸዋል። ኋላ ግን ኢህአዴግን ተለይተው የተቃውሞ ፖለቲካውን በመቀላቀላቸው እሳቸውን የሚያይበት መንገድ መቀየሩን ተስፋዬ ይናገራል።የታሰረ አንበሳ ያላቸው ምንም እንኳ አቅም ቢኖራቸው ህወሃትን ያገለግሉ ስለነበር እንደሆነ ""የጋዜጠኛው ማስታወሻ የታሰረው አንበሳና በኋላ በህዝብ ጉዳይ ላይ በሰፊው የተሳተፉት ዶ/ር ነጋሶ የተለያዩ ናቸው"" በማለት ያስረዳል።ኋላ ላይም ዶ/ር ነጋሶና ተስፋዬ ይገናኙ እንደነበር ተስፋዬ ይናገራል። የሚገናኙት በኢሜልና በስልክ የነበረ ሲሆን ምክንያቱ ደግሞ በአንድ ፎረም ላይ ዶ/ር ነጋሶ ሊያቀርቡት በነበረ ፅሁፍ ምክንያት እንደነበር ያስታውሳል።ዶ/ር ነጋሶ የማስታወቂያ ሚኒስትር ሳሉ በወቅቱ የኢትዮጵያ ፕረስ ድርጅት መምሪያ ሃላፊ ለነበረው የተስፋዬ አለቃው ነበሩ። እሱና ሌሎች ባልደረቦች ያናግሯቸው የነበረው እንደ ጓደኛ እንደነበር፣ ራሳቸውን ከፍ የማያደርጉ ፣ አክብሩኝም የማይሉ ሰው እንደነበሩ ይናገራል።""ሚኒስትር እያሉ ከመኪና ወርደው ሱቅ ላይ ሲጋራ ገዝተው የሚሄዱ ሰው ናቸው"" ሲልም ያክላል።በጋዜጠኛው ማስታወሻ 'የታሰረ አንበሳ' ያላቸው እንደ እሳቸው ያለ ጥሩ የታሪክ ምሁር፣ ቅን እና ጥሩ ስብእና ያለው ሰው እንዴት ከዚያ ""ሰው በላ"" ስርዓት ጋር አብሮ ይሰራል በማለት እንደሆነም ይገልፃል።ህገመንግሥቱ መከበር አለበት የሚል አቋም እንደነበራቸው ይህ ብቻም ሳይሆን ሊከበር ይችላል ብለው ያስቡም እንደነበር የሚናገረው ተስፋዬ ""ይህ ቅንነታቸውን ያሳያል ።ይህ ቅንነታቸው ደግሞ ከፖለቲካ ሰው የማይጠበቅ ነበር "" ይላል።'ኢህአዴጉ' ዶ/ር ነጋሶ እና 'ኦነጉ' ሌንጮአቶ ሌንጮ ለታና ዶ/ር ነጋሶ ጊዳዳ የአንደኛና ሁለተኛ ደረጃ ትምህርታቸውን የተከታተሉት አንድ ላይ ነው። አብሮ አደጎች ነበሩ ማለት ይቻላል።የሁለተኛ ደረጃ ተማሪዎች ሳሉ ብዙ አፍሪካ ሃገራት ከቅኝ ገዢዎቻቸው ነጻነታቸውን የተቀዳጁበት ወቅት ስለነበር የራስን መብት በራስ ስለመወሰን ብዙ ጊዜ ያወሩ እንደነበር አቶ ሌንጮ ያስታውሳሉ።አቶ ሌንጮ ለከፍተኛ ትምህርት ወደ አሜሪካ ሲያቀኑ ዶ/ር ነጋሶ ደግሞ ቀዳማዊ ሃይለስላሴ ዩኒቨርሲቲን ተቀላቀሉ። በዩኒቨርሲቲ ቆይታቸው ዶ/ር ነጋሶ የተማሪዎች ንቅናቄ ተሳታፊ እንደነበሩ አቶ ሌንጮ ያስታውሳሉ።እኛ የኦሮሞ ነጻነት ግንባርን ስንመሰርት እሱ ለትምህርት ጀርመን ነበር። በወቅቱ የታሪክ ትምህርት ለማጥናት ነበር የሄደው።""አንተ ውጪ ሃገር ሄደህ ታሪክ ተማር እኛ ታሪክ ሰርተን እንጠብቅሃለን ብዬው እንደነበር ከብዙ ጊዜ በኋላ አስታውሶኛል። እኔ ግን ረስቼው ነበር።""ይላሉ አቶ ሌንጮእንደ አቶ ሌንጮ አገላለፅ ዶ/ር ነጋሶ በጣም እልኀኛና በአንድ ጉዳይ ላይ አቋም ከያዙ ወደኋላ የማይሉም ናቸው። ምን ይደርስብኛል ብለውም አያስቡም።""ለዚህም ይመስለኛል ከኢህአዴግ ጋር የተለያየው።""ይላሉ።""ፕሬዝዳንት በነበረበት ወቅት ለስራ ወደ ውጪ ሃገራት ሲሄድ ብዙ ጊዜ ተገናኝተን እናወራ ነበር። ያው እኔ ኦነግ እሱ ደግሞ ኢህአዴግ። ነገር ግን በሃሳብ ብቻ ነበር እርስ በርሳችን የምንታገለው።""



""በኢህአዴግ ክፍፍል የወሰደው አቋም ታሪካዊ ነው""በወቅቱ  ትግል ላይ የነበረው ህዝባዊ ወያነ ሃርነት ትግራይ ህወሃት ነጋሶን ጀርመን ሃገር ሳሉ እንዴት እንደቀረበና እንዳነጋገራቸው የቀድሞ የህወሃት ማእከላዊ ኮሚቴ አባልና የአረና ፓርቲ መስራች አቶ ገብሩ አስራት ያስታውሳሉ።• በእራስ ውስጥ ሌሎችን ማየት  • በእርጥብ ሳርና ቅጠል ጥቃትን ያስቆሙ አባቶች ዶ/ር ነጋሶ ኦህዴድ ፤ አቶ ገብሩ ደግሞ ህወሃት ሆነው ብዙ ጊዜ በማእከላዊ ኮሚቴ ስብሰባዎች ይገናኙ ነበር። ሁለቱም ኢህአዴግን ለቅቀው በመውጣት እንደገና በተቃዋሚ መስመር ሰልፍ ላይም ተገናኝተዋል። እናም አቶ ገብሩ ዶ/ር ነጋሶን በእነዚህ ሁኔታዎች ሁሉ አይተዋቸዋል።ዶ/ር ነጋሶ ከኢህአዴግ ከተለዩ በኋላ ደምቢደሎ ላይ ተወዳድረዋል የአንድነት ፓርቲ ሊቀ መንበር ሆነውም አገልግለው ነበር። ""አቋም ያለው ቅን ሰው ነው። ብቻውንም ቢሆን ላመነበት ነገር እንደሚቆም ያረጋገጠ ሰው ነው"" በማለት ይገልጿቸዋል አቶ ገብሩ ዶ/ር ነጋሶን።በተለይም በኢትዮጵያና በኤርትራ ጦርነት፣ ኢህአዴግ ውስጥ መከፋፈል ተፈጥሮ በነበረበት ወቅት የያዙትን አቋም ከዚያም ኢህአዴግ አምባገነን ሆኗል ብለው ድርጅቱን የለቀቁበትን ሁኔታ አቶ ገብሩ ያስታውሳሉ። በጥቅሉ ""ላመነበት ነገር ቆሞ ያለፈ ሰው ነው"" በማለት ነው የሚገልጿቸው።ኢህአዴግ ከባድ መከፋፈል ውስጥ በነበረበት በዚያ ወቅት ድርጅቱ  አምባገነን እየሆነ አደገኛ መንገድ ላይ መሆኑን ብዙዎች ሊሞግቷቸው ይቅርና ሊያናግሯቸው በሚፈሯቸው የቀድሞ ጠቅላይ ሚኒስትር መለስ ዜናዊ ፊት በግልፅ መናገር  ዶ/ር ነጋሶን በፖለቲከኞች በህዝብ ዘንድም ከፍተኛ ነጥብ ያሰጠ እርምጃ ነበር።""እኔ እንኳን ስብሳባው ላይ አልነበርኩም ግን ጓደኛዬ አምባሳደር አዋሎም ነግሮኛል። መለስ መንግስቱ የጦር መኮንኖችን አሸንፎ የተናገረውን የሚመስል ነገር ሲናገር ልክ መንግስቱን መሰልከኝ ብሎ በድፍረት ተናግሮታል"" ይላሉ። በርግጥም ይህ የዶ/ር ነጋሶ ህይወትና የፖለቲካ እርምጃ ላይ በተፃፈውና  ""ዳንዲ"" በተሰኘው መፅሃፋቸው ላይ የሚገኝ ሲሆን በተባለው ስብሰባ ላይ ተገኝተው የነበሩት አምባሳደር ገነት ዘውዴ 'እንዴት መለስን ከመንግስቱ ጋር ታመሳስለዋለህ'  ብለው ስለማልቀሳቸውም ተፅፏል።አቶ ገብሩ ያ ጊዜ አቶ መለስ ዜናዊ በዶ/ር ነጋሶ ላይ ቂም በመያዝ እስከ መጨረሻው ሊያጠቋቸው የወሰኑበት እንደሆነ ያምናሉ። ከዚያ በኋላ በዶ/ር ነጋሶ ላይ የሆነውም የዚህ ማረጋገጫ ነው ይላሉ።በተቃራኒው ዶ/ር ነጋሶ ብዙ በደል ባደረሱባቸው የኢህአዴግ ሰዎች ላይ ቂም እንዳልነበራቸው አቶ ገብሩ ምስክርነታቸውን ይሰጣሉ።አቶ ገብሩ ራሳቸውም ብዙ በደሎች ቢደርሱባቸውም ገለልተኛ ካልሆነ የፍትህ ስርዓት ፍትህ አገኛለው ብለው ባለማመን ወደ ህግ አልሄዱም። ""እሱ ግን ፍርድ ቤት እየሄደ ይሟገት ነበር"" በማለት እንደ ቀድሞ ፕሬዝዳንትነት የሚገባቸውን መብት በሚመለከት በሁለት ፍርድ ቤቶች አሸንፈው እንደነበር ይናገራሉ።""ነገሩ ኋላ የፖለቲካ ውሳኔ ነው የሆነው። የተፃፈለትን ደብዳቤ አሳይቶኝ ነበር አሁንም እጄ ላይ አለ"" ይላሉ።ብዙዎች 'ዳንዲ፡ የነጋሶ መንገድን"" ካነበቡ በኋላ የዶ/ር ነጋሶ ስብእና የፖለቲከኛ ዓይነት አይደለም የሚል አየስተያየት ሰንዝረው ነበር። አቶ ገብሩ በዚህ አስተያየት በተወሰነ መልኩ ይስማማሉ። ነገር ግን ለሳቸው ችግሩ የዶ/ር ነጋሶ ስብእና ሳይሆን  የኢትዮጵያ ፖለቲካ አካሄድ ብልጣብልጥነትና አድርባይነት መሆኑ ነው።""የመርህና የዓላማ ፖለቲካ የሚያራምድ ሰው በአገራችን ፖለቲካ ቦታ የለውም ይላሉ። እሱ ደግሞ ግልፅ፣ የዋህና ቀጥ ብሎ የሚሄድ ነው"" ይላሉ።• 360 ብር ለአንድ ሕጻን""ዶ/ር ነጋሶ የኢትዮጵያ ፖለቲካ ተንኮል መጠን መሳያ""የ 'ዳንዲ' ፀሃፊ አቶ ዳንኤል ተረፈ ለመፅሃፉ ከዶ/ር ነጋሶ ጋር ለሶስት ወራት ቃለ ምልልስ አድርጓል።ቁሳዊ ነገር ላይ ብዙ ጉጉት የላቸውም የሚላቸው ዶ/ር ነጋሶ የኢትዮጵያ የተንኮልና የሴራ ፖለቲካ ልክ ማሳያ ናቸው ሲልም ይደመድማል።ኑሯቸው እንደ ቀድሞ ፕሬዘዳንት ሳይሆን እንደ ተራ ግለሰብ እንደነበር የአደባባይ ምስጢር ነው። ህልፈታቸውን ተከትሎ ብዙዎች እንዴት በተለያየ አጋጣሚ እንዳገኟቸው ማህበራዊ ድረ ገፅ ላይ ፅፈዋል። አንድ ሰው ታክሲ ላይ እንዳገኛቸውና መኪናቸው ጋራጅ ገብቶ እንደሆነ ጠይቋቸው እሳቸውም መኪና የለኝም ብለው በቀጥታ እንደመለሱለትና እሱም ምን ያህል እንደሚያከብራቸው እንደገለፀላቸው በትዊተር ገፁ ላይ አስፍሯል።አቶ ዳንኤል እንደሚለው ደግሞ ላመኑበት ነገር እንደ ተራ ሰው ከመኖር በላይ ሁሉ ዋጋ ለመክፈል ዝግጁ ነበሩ ይላል።ይኖሩ ከነበረበት የሚያፈስ ቤት እንዲለቁ ደብዳቤ ተፅፎላቸው እንደነበር በማስታወስ ""  የቀድሞ ፕሬዝዳንት ጎዳና ተዳዳሪ ሊሆኑ ነው የሚል ፅሁፍ ፍትህ ጋዜጣ ላይ ሲወጣ ነው መልሰው ነገሩን የተውት"" ይላል።እሱ እንደሚለው ውሳኔአቸው የሚያስከፍላቸውን ዋጋ ሁሉ ለመክፈል የስነ ልቦና ዝግጅት ነበራቸው ዶ/ር ነጋሶ።እንደ አቶ ገብሩ ሁሉ ገዳይ ጀግና በሚባልበት ፣ ተንኮለኛና ሴረኛ አሸናፊ ሆኖ በሚወጣበት የኢትዮጵያ ፖለቲካ የዶ/ር ነጋሶ እንደ ገራገር መታየታቸው የሚገርም አይደለም ይላል ዳንኤል።በኢህአዴግ ሂስህን አውርደህ መቀጠል ፣ ተራ አባል ሆኖ መቀጠል ፣ መሄድ የሚሉ ሶስት ምርጫዎች ሲቀርቡላቸው በመህር ላይ ቆመው ከድርጅቱ  ለመልቀቅ የወሰኑ ፖለቲካኛ መሆናቸውን የሚናገረው ዳንኤል ""ጥንቁቅ ፖለቲካኛና የሚያምኑበትን ለማድረግ ወደ ኋላ የማይሉ ናችው"" ይላል።የዶ/ር ነጋሶ ሁለተኛ መፅሃፍ በመጠናቀቅ ላይ እንደነበር ዳንኤል ይናገራል። ስነዳ ላይ እጅግ ጎበዝ ናቸው የሚላቸው ዶ/ር ነጋሶ ለቤተ መፃሀፍት የሚሆኑ መፅሃፍት፣ ጋዜጦችና በርካታ ፅሁፎች እንዳሏቸውም ይናገራል።""ኢህአፓ የበተነው ወረቀት፣ መኢሶን የፃፈው ፅሁፍና አንድ ጊዜ ብቻ የታትማ  የቀረች መፅሄት እንዲሁም የአሁኑ መፅሄትና ጋዜጦች እያንዳንዱ እትም የሚገኘው ዶ/ር ነጋሶ ቤት ነው"" ይላል።
",https://www.bbc.com/amharic/48104027
7,ስራቸው ለሞት የዳረጋቸው ጋዜጠኞች,3 ሜይ 2019,"



Image copyright
Reuters

ቢያንስ በሶስት ወይም በየአራት ወር ጊዜ ውስጥ አንድ ግለሰብ ከእናቴ ሞት ጋር በተያያዘ ምርመራ ለማድረግ ወደ ቤታችን ይመጣል። ቤተሰባችን ይህንን ግለሰብ ለመጀመሪያ ጊዜ ያየው ከስድስት ዓመት በፊት እናታችንን በቁጥጥር ስር ለማዋል ሲመጣ ነበር።እናቴ በወቅቱ ማልታ ውስጥ ለጠቅላይ ሚኒስትርነት እየተወዳደሩ ስለነበሩት ግለሰብ ቀልድ አዘልና ፖለቲካዊ መልእክት ያለው ጽሁፍ አቅርባ የነበረ ሲሆን አንድ ሰው ቅሬታውን ለፖሊስ አሳውቆ ነበር። • የጋዜጠኛው አስክሬን 'በአሲድ እንዲሟሟ ተደርጓል'  • 'ለሼህ አላሙዲ መፈታት የጠቅላይ ሚንስትሩ አስተዋጽኦ ከፍተኛ ነበር'በዛው ቀን ምሽትም ይሄ ሁሌም ወደቤታችን የሚመጣው ፖሊስ ከፍርድ ቤት የተጻፍ ደብዳቤ ይዞ በሌሊት መጣ። እናቴን በቁጥጥር ስር አውሎ ይዟት ሄደ። የቀረበባትም ክስ በህገወጥ መንገድ ሃሳብን መግለጽ ነበር።ከሰአታት በኋላም መለቀቋን የሚያሳዩ ተንቀሳቃሽ ምስሎች ተመለከትኩ። በወቅቱ የአባቴን ቲሸርት ለብሳ የነበረ ሲሆን ጸጉሯም ቢሆን እንደተንጨባረረ ነበር። ነገር ግን ወደቤት እንኳን ሳትመጣ ስለደረሰባት ነገርና ስለጠቅላይ ሚኒስትሩ መጻፏን ቀጠለች።እናቴ በተገደለችበት ቀን አንድ የመንግስት ሚኒስትር የባንክ ደብተሯን እንዳታንቀሳቅስ አግዶባት ስለነበር እሱን ለማስተካከል ወደ ባንክ ቤት ሄደች። ነገር ግን ከባንክ ወጥታ ወደመኪናዋ ስትገባ ግማሽ ኪሎግራም የሚመዝን ተቀጣጣይ ፈንጂ ከመኪናዋ ስር ተቀምጦ ነበር።የ53 ዓመቷ ዳፍኒ ካሩዋና ጋሊዚያ የተጠመደው ቦምብ ፈንድቶ እዛው ህይወቷ አለፈ። ይህንን ታሪክ የሚተርከው ማቲውና ወንድሙ ፖል ያለእናት ቀሩ።   በወቅቱ ስልጣን ላይ የነበረው መንግስት ደጋፊዎች በእናቴ መሞት የተሰማቸውን ደስታ በይፋ ይገልጹ ነበር ይላል ማቲው። ሌሎችቸ ደግሞ በገዛ ፈቃዷ ህይወቷን እንዳጣች ይናገሩ ነበር። እናቴ ግን ለማልታ ነጻነት እየታገለች ነው ህይወቷ ያለፈው።የዳፍኒ ካሩዋና ጋሊዚያ አሟሟት 
ጥቅምት 2017 መኪናዋ ውስጥ በተጠመደ ፈንጂ ህይወቷ አለፈ
ጠቅላይ ሚኒስትር ጆሴፍ መስካት ግድያውን አረመኔያዊ በማለት አወገዙት። ቤተሰቦቿም ማንኛውም የመንግስት ባለስልጣን በቀብር ስነስርአቱ ላይ እንዳይገኙ አገዱ።  
ታህሳስ 2017 ከዳፍኒ ግድያ ጋር በተያያዘ  ሶስት ተጠርጣሪዎች በቁጥጥር ስር ዋሉ። 
ሃምሌ 2018 ዳፍኒ ጠቅላይ ሚኒስትሩና ባለቤታቸው ላይ አቅርባው የነበረውን የሙስና ክስ የሃገሪቱ ጠቅላይ ፍርድ ቤት ውድቅ አደረገው።
የዓለማቀፍ ፕሬስ ነጻነት ቀን
የዓለማቀፉ ፕሬስ ነጻነት ቀን መከበር የጀመረው የተባበሩት መንግስታት በአውሮፓውያኑ 1993 በየዓመቱ ሚያዝያ ወር ላይ እንዲከበር ከወሰነ በኋላ ነው። 
የዘንድሮው በአል ዋና ነጥብም ጋዜጠኝነት፣ ምርጫና የተሳሳተ መረጃ ላይ ያተኮረ ነው። 
የቀኑ መከበር ዋና አላማ የነጻ ፕሬስ ሁኔታዎችን ማስከበርና መገምገም ሲሆን በጋዜጠኝነታቸው ብቻ የተገደሉትን ማስታወስንም ያካትታል። 
ባለፈው ዓመት ብቻ በሰሯቸው የምርመራ ዘገባዎችና በጦርነቶች ምከንያት 95 ጋዜጠⶉች ህይወታቸውን አጥተዋል። 
ጋዜጠኝነትና በህይወት ላይ ስለሚደርስ አደጋ ሲወራ ደግሞ በሁላችንም ጭንቅላት ቀድሞ የሚመጣው በቅርቡ ቱርክ ውስጥ የተገደለው የሳኡዲ ዜግነት ያለው ጋዜጠኛ ጃማል ሃሾግጂ ነው።ጀማል በሳዑዲ ዝነኛ ጋዜጠኛ ነበር፤ የሶቪየት ሕብረት የአፍጋኒስታን ወረራን በዝርዝር ዘግቧል። እንደ ኦሳማ ቢን ላደን ከመሳሰሉ ግለሰቦች ጋር ቃለ መጠይቅ አድርጓል።


የእርሶ መሳሪያ ሚዲያ ፕሌይ ባክን ማጫወት ኣልተቻለም።





 በቅርቡ ለመጋባት እቅድ እንደነበራቸው የምትናገረው የኻሾግጂ እጮኛ ከባድ ሃዘን ውስጥ ናት።
ለበርካታ አስርት ዓመታት ለሳዑዲ ንጉሳውያን ቤተሰብ የቅርብ ሰው ነበር፤ የሳዑዲ መንግሥት የመገናኛ ብዙሃን አማካሪ ሆኖም ሰርቷል።ከቅርብ ጊዜ ወዲህ ግን ከሳዑዲ መንግሥት ጋር በተፈጠረ አለመግባባት ሃገር ጥሎ ወደ አሜሪካ ተሰደደ። በጽሑፎቹም የሳዑዲ አረቢያውን ልዑል አልጋ ወራሽ ሞሐመድ ቢን ሰልማንን ይተች ነበር።• ዕጽ በማዘዋወር የተጠረጠረችው ናይጄሪያዊት ከእስር ተለቀቀችኢስታንቡል በሚገኘው የሳዑዲ አረቢያ ቆንስላ ውስጥ እንደተገደለ የታመነው ሃሾግጂ ወደ ቅጥር ግቢው እንደገባ ነበር ታንቆ የተገደለው ይላል የቱርክ መንግስት የሰጠው መግለጫ።ከዚያም የጋዜጠኛው በድን አካል ተቆራርጦ እንዲጠፋ ተደርጓል። በወቅቱም የሳዑዲው አልጋ ወራሽ ልዑል ሞሐመድ ቢን ሰልማን «ሃሾግጂ እንደ አደገኛና አክራሪ ኢስላሚስት ነው የማየው» ብለው ተናግረው ነበር። የሃሾግጂ ቤተሰቦች ግን ጃማል የማንኛውም አክራሪ ቡድን አባል እንዳልነበር ገልፀዋል።«ጃማል ሃሾግጂ ምንም ዓይነት አደጋ ሊያመጣ የሚችል ሰው አልነበረም፤ እሱን አደገኛ ማለት እንደመሳለቅ ነው» የሚል መግለጫም አውጥተው ነበር።
",https://www.bbc.com/amharic/news-48144492
8,ኢንዶኔዢያ፡ የመስጠም አደጋ የተጋረጠባት ዋና ከተማ ልትቀየር ነው,30 ኤፕረል 2019,"



Image copyright
Getty Images

የኢንዶኔዢያዋ ዋና ከተማ ጃካርታ በዓለማችን እጀግ አስፈሪ በተባለ ፍጥነት እየሰመጠች ስለሆነ በሌላ ከተማ ልትቀየር እንደሆነ የሀገሪቱ የእቅድ ሚኒስትር መስሪያ ቤት አስታውቋል።ሚኒስትሩ ባምባንግ በሮጆንጎሮ እንደገለጹት ውሳኔው እጅግ በጣም ወሳኝ ሲሆን የሀገሪቱ ፕሬዝዳንት ጆኮ ዊዶዶ የትኛዋ ከተማ ጃካርታን እንደምትተካ መርጠዋል ሲሉ ውሳኔውን ይፋ አድርገዋል። አዲሱ ዋና ከተማ የት ሊሆን እንደሚችል የታወቀ ነገር ባይኖርም ብዙዎች ግን ፓላግካራያ የተባለችው ከተማ መሆኗ አይቀሬ ነው እያሉ ነው።• ልጆችዎ ጤናማ ምግብ እንዲመገቡ ማድረጊያ መላዎች• ቁርስ የቀኑ እጅግ አስፈላጊ ምግብ ነውን?ከ10 ሚሊየን በላይ ነዋሪዎች ያሏት ጃካርታ በፍጥነት ወደ ምድር እየሰጠመች መሆኑ የኢንዶኔዢያ ባለስልጣናትን አሳስቧቸዋል። በቅርቡ የሃገሪቱን ፕሬዝዳንታዊ ምርጫ ያሸነፉት ፕሬዝዳንት ዊዶዶ ደግሞ ይህንን ጉዳይ ቅድሚያ የምሰጠው ኃላፊነቴ ነው ብለዋል።ምንም እንኳን ኢንዶኔዢያውያን በአውሮፓውያኑ 1945 ከኔዘርላንድስ ነጻነታቸውን ካገኙ ጀምሮ ዋና ከተማዋ ጃካርታን በሌላ ለመቀየር ቢያስቡም እስካሁን አልተሳካላቸውም ነበር።በቅርቡ በተሰራ አንድ ዓለማቀፍ ጥናት መሰረት ጃካርታ በዓለማችን እጅግ ከተጨናነቁ ከተሞች መካከል አንዷ ነች። የመንግስት ባለስልጣናትም ከቦታ ቦታ ሲንቀሳቀሱ በከፍተኛ የፖሊስ ኃይል ታጅበው ለመሄድ ይገደዳሉ።በዚህም መጨናነቅ ምክንያት በየዓመቱ 6.8 ቢሊየን ዶላር ሃገሪቱ እንደምታጣ የሀገሪቱ የእቅድ ሚኒስትር መስሪያ ቤት አስታውቋል።    የጃካርታን ሥነ ምድራዊ አቀማመጥ የሚያጠኑ ተመራማሪዎች እንደገለጹት ከተማዋ በአውሮፓውያኑ 2050 ሙሉ በሙሉ የምትሰጥም ሲሆን ባለፉት 10 ዓመታት ብቻ 2.5 ሜትር ወደታች ሰጥማለች።ይህ ማለት ደግሞ ከተማዋ በየዓመቱ ከ1 እስከ 15 ሴንቲሜትር ወደታች ትገባለች ማለት ነው። • የአውሮፕላን አደጋዎች የበዙበት 2018ዋና ከተማው ከጃካርታ ወደሌላ ቦታ ከመቀየሩ ጋር በተያያዘ ፕሬዝዳንት ጆኮ ዊዶዶ ሶስት አማራⶐች ቀርበውላቸው ነበር ተብሏል። የመጀመሪያው እዛው ጃካርታ ውስጥ አዲስና ልዩ ክልል በመመስረት የመንግስት መስሪያ ቤቶችን ወደ እዛው ማዘዋወር ሲሆን ሁለተኛው ደግሞ ሌላ ተተኪ ከተማ ማፈላለግ ነው።የመጨረሻውና ፕሬዝዳንቱ የመረጡት ሃሳብ ሳይሆን አይቀርም የተባለው ደግሞ አዲስ ከተማ ሌላ ቦታ ገንብቶ ዋና ከተማውን መቀየር የሚለው ነው።
",https://www.bbc.com/amharic/news-48101927
9,የአይ ኤስ መሪ ከአምስት ዓመታት በኋላ ለመጀመሪያ ጊዜ ታየ,30 ኤፕረል 2019,"



Image copyright
AFP

የኢስላማዊ ታጣቂ (አይ ኤስ) ቡድን መሪ አቡ ባክር አልባግዳዲ ድምጹን ካጠፋ ከአምስት ዓመታት በኋላ ለመጀመሪያ ጊዜ በተንቀሳቃሽ ምስል መልዕክቱን አስተላልፏል። ቡድኑ ለተነጠቃቸው ይዞታዎችም የበቀል እርምጃ እንደሚወስድ ዝቷል።በአውሮፓውያኑ 2014  ሞሱል በተባለችው የሶሪያ ከተማ ውስጥ ሆኖ በሶሪያና ኢራቅ ላይ እስላማዊ ካሊፌት መመስረቱን ካወጀ በኋላ እምጥ ይግባ ስምጥ ሳይታወቅ ቀርቶ ነበር።• በኢራቅ እስላማዊ ቡድኑ 200 የጅምላ መቃብሮችን ትቶ መሄዱን የተባበሩት መንግሥታት ተናገረ• የአይኤስ ታጣቂዎች ኢትዮጵያዊያንን ገደሉ በተንቀሳቃሽ ምስሉ በቅርቡ በባጉዝ ያጋጠማቸውን ሽንፈት ያመነ ሲሆን መልዕክቱ መቼ እንደተቀረጸ ግን እርግጠኛ መሆን አልተቻለም። ቡድኑ በበኩሉ ተንቀሳቃሽ ምስሉ በያዝነው ሚያዚያ ወር ላይ የተቀረጸ እንደሆነ አስታውቋል።አልባግዳዲ በመልዕክቱ ከሁለት ሳምንት በፊት በስሪላንካ የፋሲካ በዓል ዕለት ለደረሰው የቦምብ ጥቃት ኃላፊነቱን የወሰደ ሲሆን ባጉዝ ላይ ላጋጠማቸው ሽንፈት ምላሽ እንደሆነ አስታውቋል።ከዚህ በተጨማሪም አልባግዳዲ የሚመራው ቡድን በቡርኪና ፋሶ፣ ማሊ፣ ሱዳንና አልጄሪያ ባሉ የአፍሪካ ሃገራት ስላለው ወታደራዊ ግንኙነትና መታወጅ ስላለበት ኢስላማዊ ጂሃድ መልዕክቱን አስተላልፏል።ቡድኑ ምንም እንኳን በተለያዩ ግዛቶች ሽንፈትን ቢቀምስም የዚህኛው ተንቀሳቃሽ ምስል ዋነኛ ግቡ ሽንፈቶቹን ለመቀበል ሳይሆን አልባግዳዲን ለገደለ 25 ሚሊየን ዶላር ሽልማት ከመኖሩ ጋር ተያይዞ ብዙዎች ሳይሞት አይቀርም ማለታቸውን ለማስተባበል ይመስላል።
",https://www.bbc.com/amharic/news-48101931
10,በኬንያ የኢትዮጵያ ኤምባሲ የተሞሸሩት ጥንዶች,29 ኤፕረል 2019,"



Image copyright
የኢትዮጵያ ኤምባሲ 

እሁድ ሚያዝያ 20፣ 2011 ዓ. ም. መሀመድ ጣሂርና አሲያ አብዱጀሊል ባልተለመደ መልኩ በኬንያ የኢትዮጵያ ኤምባሲ ቅጥር ግቢ ውስጥ ተሞሽረዋል። ጥንዶቹ ኤምባሲው ውስጥ የሰርግ ፎቶ ተነስተዋል። ኬክም ቆርሰዋል።ሙሽራው መሀመድ ጣሂር በስደት ወደ ኬንያዋ መዲና ናይሮቢ ከመጣ 12 ዓመታት ተቆጥረዋል። በኬንያ በቆየባቸው ዓመታት እንደዚህ አይነት ነገር አጋጥሞት እንደማያውቅና እድለኛ ነኝ ብሎ እንደሚያምን ይናገራል።ከሳምንታት በፊት የሰርግ ሥነ ስርአቱን በአንድ ኬንያ ውስጥ በሚገኝ የኢትዮጵያ ሬስቶራንት ውስጥ ለማድረግ በማሰብ ወደ ሬስቶራንቱ የሄደው መሀመድ፤ በኬንያ የኢትዮጵያ አምባሳደር የሆኑትን አቶ መለስ አለምን እዛው እንዳገኛቸው ይናገራል።• አባቶች ከትዳር ውጪ ለሚወለዱ ልጆች የወሊድ ፈቃድ ሊያገኙ አይገባም•  ሁለት እምነቶችን በአንድ ጣራ ለአስርታት ያሳደሩ ጥንዶች ''በቅርቡ ላገባ እንደሆነና የምሳ ግብዣውን በሬስቶራንቱ ላደርግ እንደሆነ ለአምባሳደሩ ስነግራቸው፤ ለምን በኤምባሲው ቅጥር ግቢ ውስጥ ሰርጋችሁን አትፈጽሙም አሉኝ። ሙሉ ወጪውን ኤምባሲው እንደሚሸፍንም ነግረውኝ ነበር'' ይላል።''ለምሳ ግብዣው አስቀድመን ስለከፈልን የፎቶና ኬክ የመቁረስ ሥነ ስርአቱን በኤምባሲው ቅጥር ግቢ ውስጥ ማከናወን እንደምንችል አምባሳደሩ ነገሩኝ።''በመላው ዓለም ወደ ስልሳ የሚደርሱ የኢትዮጵያ ኤምባሲዎች እንዳሉ የሚናገሩት በኬንያ የኢትዮጵያ አምባሳደር አቶ መለስ ዓለም፤ እስካሁን ድረስ በየትኛው ኤምባሲ ቅጥር ግቢ ውስጥ እንደዚህ አይነት ድግስ ተዘጋጅቶ እንዳልተመለከቱ ገልጸዋል።


Image copyright
የኢትዮጵያ ኤምባሲ 

በኤምባሲው የቅርብ ጊዜ ታሪክ ውስጥ ይህ አጋጣሚ የመጀመሪያው ነው ሊባል እንደሚችልም አምባሳደሩ ያስረዳሉ።''በዜጎችና በኤምባሲዎች መካከል ያለው የሻከረ ግንኙነት ታሪክ ሆኖ የኤምባሲው ግቢ ውስጥ እንዲደግሱ በምንችለው መጠን ለማስተናገድ ሞክረናል።'' በናይሮቢ የሚገኘው የኢትዮጵያ ኤምባሲ፤ ዜጎች ሰርግ ወይም መሰል መሰናዶ ሲኖራቸው 'የአዳራሹን ነገር በኛ ጣሉት' የሚል መልእክት ከሳምንታት በፊት አስተላልፎ እንደነበር የሚያስታውሱት አምባሳደሩ፤ የጥንዶቹ የሰርግ ሥነ ስርአት ለሌሎችም በር ከፋች ሊሆን እንደሚችል ያምናሉ።''በኛ እምነት ዜጎች የማይገቡበትና የማይወጡበት ኤምባሲ ኦና ነው። ንብ የሌለው ቀፎ እንደማለት ነው። ዜጎች ሲደሰቱና ሲከፉም የሚመጡበት ኤምባሲ ማድረግ ያስፈልጋል። እኛ ደግሞ ለዚህ አስፈላጊውን ዝግጅት አድርገናል።''• 360 ብር ለአንድ ሕጻን• የጂግጂጋ ነዋሪ ጥንዶች ስጋት ላይ ነን እያሉ ነው መሀመድ ጣሂርና አሲያ አብዱጀሊል የምሳ ዝግጅታቸውን ጨርሰው ወደ ኤምባሲው ሲሄዱ ኬክና የሚጠጣ ነገርም ተዘጋጅቶ ነበር የጠበቃቸው።''እኛ የጠራናቸው 60 ሰዎች ቢሆኑም በኤምባሲው ቅጥር ግቢ ስንደርስ የኤምባሲው ሠራተኞችና ሌሎች ሰዎችም ተጨምረው ወደ 100 የሚደርሱ ሰዎች ተሰብስበው ነበር። እጅግ የደመቀ ሥነ ስርአት ነበር የተካሄደው። በጣም ደስ ብሎኛል።''አምባሳደሩ ''ኢትዮጵያውያን መጥተው ሰርግ ደግሰው፤ ደስታቸውን ማየት፤ ህጻናት በኤምባሲው ግቢ ውስጥ ሲቦርቁ መመልከት በጣም ደስ ይላል'' ብለዋል።''ይሄ የኢትዮጵያውያን ቤት ነው። ኢትዮጵያውያን ግብር ከፋዮች የሠሩት ቤት ነው። የኛ አባቶችና አያቶች ባወጡት ገንዘብ የተሠራ ግቢ ነው። ስለዚህ ኤምባሲው ጥቅም ላይ ውሏል ብለን እናስባለን"" ይላሉ። 
",https://www.bbc.com/amharic/48089610
