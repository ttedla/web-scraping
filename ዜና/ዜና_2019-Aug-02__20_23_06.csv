ደረጃ,ርዕስ,ቀን,ዜና,ድረ-ገጽ
1,"ጠቅላይ ሚንስትር ዐብይ፡ ""ሰኔ 15 አደገኛ ክስተት ነበር""",1 ኦገስት 2019,"



Image copyright
MICHAEL TEWELDE

ጠቅላይ ሚንስትር ዐብይ ዛሬ ከሰዓት በሰጡት መግለጫ የሰኔ 15ቱ ግድያ እና 'መፈንቅለ መንግሥት ሙከራ'፣ ቀጣዩን ምርጫ እና የሰብዓዊ ምበት አያያዝን በሚመለከት ለቀረቡላቸው ጥያቄዎች ምላሽ ሰጥተዋል።ጠቅላይ ሚንስትር ዐብይ የሰኔ 15ቱን ሁኔታን አቅልሎ ማየት ልክ አይደለም ያሉ ሲሆን መንግሥታቸው የመፈንቅለ መንግሥት ሙከራውን በፍጥነት መቆጣጣር ባይችል ኖሮ አስከፊ ነገር ይዞ የሚመጣ አደገኛ ክስተት ነበር ብለዋል። ጀኔራል ሰዓራ መኮንንን ገድሏል ተብሎ የተጠረጠረው ግለሰብ ስለሚገኝበት ሁኔታ ጥያቄ የቀረበላቸው ጠቅላይ ሚንስትሩ፤ ተጠርጣሪው በህይወት እንደሚገኝ እና አንገቱ ላይ ለደረሰበት ጉዳት የህክም እርዳታ እያገኘ ሲሆን በጉዳቱ ምክንያት መናገር ባለመቻሉ ከእርሱ ይገኝ የነበረ መረጃ ማግኘት አለማቻሉን አስረድተዋል።  ይሁን አንጂ ጀኔራሉን በመግደል የተጠረጠረው ግለሰብ በስልክ ሲገናኛቸው የነበሩ ሰዎች በቁጥጥር ሥር እንዲውሉ መደረጉን እና ከእነርሱም ብዙ መረጃዎች መሰብሰባቸውን ገልጽዋል። ጠቅላይ ሚንስትሩ ተጨማሪ ጀኔራሎችን ለመግደል እንቅስቃሴ ሲደረግ እንደነበር መረጃ አለንም ብለዋል። መንግሥት የሰኔ 15ቱን ክስተት መሰረት አድርጎ የግለሰቦች እና የመገናና ብዙሃንን ድምጽ ለማፈን ሙከራ አድርጓል የሚል ቅሬታ ይቀርብበታል ተብሎ ለቀረበላቸው ጥያቄ፤ ጠቅላይ ሚንስትሩ ሲመልሱ ፤ ይህ እውነት አይደለም መንግሥት የሰዎችን ደምጽ የማፈን ፍላጎት የለውም እንደውም ከዚህ ቀደም በመንግሥት ተዘግተው የነበሩ መገናኛ ብዙሃን እንዲከፈቱ ተደርጓል ብለዋል። የኢንተርኔት አገልግሎትን በተመለከተ፡ለጠቅላይ ሚንስትሩ ከተነሱ ጥያቄዎች መካከል፤ የጸጥታ ችግር በተከሰተ ቁጥር ለምን የኢንተርኔት አገልግሎት እንዲቋረጥ ይደረጋል? የሚል ይገኝበታል። ጠቅላይ ሚንስትሩ ለዚህ ጥያቄ ምላሽ ሲሰጡ፤ እራሳችንን ከበለጸጉት ሃገራት ጋር ማወዳደር የለብንም፤ በበለጸጉ ሃገራት ሰዎች ኢንተርኔትን በመጠቀም ብሔርን ከብሔር የሚያጋጭ ምልዕክት አያስተላልፉም፣ በበለጸጉት ሃገራት ሰዎች ኢንተርኔትን ለበጎ ነው የሚጠቀሙት ያሉ ሲሆን፤ የሰዎችን ህይወት እና ንብረት ከጥቃት ለማትረፍ አስፈላጊ ሆኖ እስከተገኘ ድረስ ለሳምንት ሳይሆን እስከ ወዲያኛው ኢንተርኔት ሊዘጋ ይችላል ብለዋል። የሰብዓዊ መብት አያያዝን በተመለከተ፡የጠቅላይ ሚንስትር ዐብይ መንግሥት ከቅርብ ጊዜያት ወዲህ የሰብዓዊ መብት አያያዝን በተመለከተ ቅሬታዎች እየተነሱበት እንደሆነ በመጠቀስ መንግሥታቸው በዚህ ረገድ የነበረው አቋሙ ስለመቀየሩ ጥያቄ የቀረበላቸው ጠቅላይ ሚንስትሩ፤ አሁንም ጭለማ ቤት የታሰረ የለም፣ ሰው አይገረፍም፣ ጥፍር አይነቀልም ያሉ ሲሆን በሰብዓዊ መብት አያያዝ ያለን አቋም አልተቀየረም፤ ዲሞክራሲያዊ ስርዓት እንዲስፋፋ ነው ፍላጎታችን ብለዋል። የኢትዮጵያ እና ኤርትራ ግነኙነትን በተመለከተከኢትዮጵያ መልካም ግነኙነት ከኤርትራ ጋር መመስረቷን በማስታወስ፤ ጠቅላይ ሚንስትር ዐብይ የኤርትራ ህዝብ እና መንግሥት ከኢትዮጵያ ህዝብ እና መንግሥት ጋር አብሮ ለመስራት ከፍተኛ ፍላጎት እንዳላቸው ተናግራዋል። ጠቅላይ ሚንስትር ዐብይ ሁለቱ ሃገራት ግኑኝነታቸውን አድሰው ወደስራ ሲገቡ ግን በርካታ የባህል እና የኢኮኖሚ መዛባቶች መስተዋላቸውን አልሸሸጉም። ይህ የሁለቱን ሃገራት ግነኙነትም ስርዓት ለማስያዝ እየተሰራ መሆኑን እና ይህም ጊዜ ሊወስድ እንደሚችል ጠቁመዋል።የሲዳማ ዞን የክልል እንሁን ጥያቄን በተመለከተ፡የትኛውም ህዝብ ፖለቲካዊ መብቱን የመጠየቅ እና የማስከበር መብት አለው ያሉት ጠቅላይ ሚንስትር ዐብይ፤ የክልልነት ጥያቄው ከፖለቲካ መብት በተጨማሪ የሃብት ክፍፍል እና ህጋዊ ሂደቶች ያስፈልጉታል በማለት፤ ምርጫ ቦርድ ባስቀመጠው የጊዜ ሰሌዳ መሰረት ህዝበ ውሳኔው እንደሚከናወን ተናግረዋል።የአዴፓ እና የህወሃት የቃላት ጦርነትን በተመለከተ፤ከሰሞኑን በህወሃትና በአዴፓ መካከል የተፈጠረው የቃላት ጦርነት በፖለቲካ አለም የሚያጋጥም መሆኑን የሚናገሩት ጠቅላይ ሚንስትሩ፤ ሁለቱ ፓርቲዎች ለህዝብ ጥቅም ሲባል አብራው ሲታገሉ መቆየታቸውን አስታውሰዋል።ሁለቱ የፖለቲካ ፓርቲዎች ለረጅም ዓመታት ለህዝብ ጥቅም ሲሉ አብረው ታግለዋል ያሉት ጠቅላይ ሚኒስትር ዶክትር አብይ፤ በዚህ ሁሉ ጊዜ ውስጥ ግን እንዲህ አይነት ንትርኮች ሊያጋጥሙ ይችላሉ ብለዋል። ሁለቱ የኢህዴግ እህት ድርጅቶች ችግሮቻቸውን በውይይት እንዲፈቱ መድረክ እንደሚዘጋጅ ተናግረዋል።
",https://www.bbc.com/amharic/news-49196476
2,በመቶዎች የሚቆጠሩ ኢትዮጵያዊያን ከስዊዘርላንድ ድንበር እንዲመለሱ ተደረገ,1 ኦገስት 2019,"



Image copyright
Empics

17ኛው የኢትዮጵያ ባህል እና ስፖርት ፌስቲቫል በስዊዘርላንድ ዙሪክ በድምቀት እየተካሄደ ሁለተኛ ቀኑን ይዟል።  በፌስቲቫሉ ላይ ለመሳተፍ በርካታ ኢትዮጵያዊያን ከተለያዩ የአውሮፓ ሃገራት የተሰባሰቡ ሲሆን ከኢሚግሬሽን ጋር በተያያዘ  ምክንያት ብዙዎች ወደ ስዊዘርላንድ መግባት ሳይችሉ መቅረታቸው ተሰምቷል።ስዊዘርላንድ የምትከተለው ጥብቅ የሆነ የድንበር ቁጥጥር ከፈረንሳይ እና ከጀርመን የሄዱ በመቶዎች የሚቆጠሩ የበዓሉ ተሳታፊዎችን ጨምሮ ከሌሎች የአውሮፓ ሃገራት የሄዱ ከድንበር እንዲመለሱ አስገድዷል።በበዓሉ ላይ ለመሳተፍ ጉዞ ጀምረው ከድንበር  እንዲመለሱ የተደረጉ ሰዎች ቁጥር በውል ባይታወቅም፤ ብዙዎቹ  በባቡር፣ በአውቶቡስ እና የራሳቸውን መኪና በማሽከርከር የወደ ዙሪክ ያመሩ ነበሩ ተብሏል። • ""እናቴ ካልመጣች አልመረቅም"" ኢዛና ሐዲስ ከማንችስተር ዩኒቨርስቲ ከድንበር እንዲመለሱ ከተደረጉ ሰዎች መካከል በሚኖሩበት ሃገር የጥገኝነት ጥያቄያቸው ገና ምላሽ ያላገኘ እንዲሁም በሚኖሩበት ሃገር የመኖሪያ ፍቃድ እንጂ ዜግነት ያልተሰጣቸው ሰዎች እንደሚገኙበት ተገልጿል።ከፈረንሳይ የመጣው የኢትዮ ማርሴል ቡድን እንዲሁም የጀርመኑ ኢትዮ ፍራንክፈርት ቡድኖች አባላት በከፈል ከድንበር እንዲመለሱ ተደርጎባቸዋል።የኢትዮጵያ የስፖርት እና ባህል ፌስቲቫል በአውሮፓ እግር ኳስ ፌዴሬሽን ፕሬዝደንት የሆኑት አቶ አሳየኸኝ ጥላሁን፤ ከአሁን በኋላ ይህ ፌስቲቫል የሚዘጋጅበት ሃገር በጥንቃቄ እንድንመርጥ ትምህርት ሰጥቶናል ሲሉ ተናግረዋል። በእንግሊዝ ለንደን ከተማ ወደ 40ሺህ ኢትዮጵያውያን እና ትውልደ ኢትዮጵያውያን እንደሚገኙ የጠቀሱት አቶ አሳየኸኝ  ""በእንግሊዝ እስካሁንም ውድድሩን ማዘጋጀት ያልተፈለገበት ምክንያት ወደ ዩናይትድ ኪንግደም መግባት አስቸጋሪ ስለሆነ ነው፤ በስዊዘርላንድም መሰል ችግር ገጥሞናል ከአሁን በኋላ ዝግጅቱ የሚካሄድበትን ሃገር በጥንቃቄ እንደንመርጥ ትምህርት ሰጥቶናል"" ብለዋል። ብሔራዊ አገልግሎት መንፈሳዊ ህይወቱን የነጠቀው ኤርትራዊው ዲያቆን
",https://www.bbc.com/amharic/news-49196475
3,የኩላሊት በሽታን መርምሮ ውጤት የሚነግረው መተግበሪያ [አፕ],2 ኦገስት 2019,"




የተንቃሳቃሽ ስልክ መተግበሪያ [አፕ] ነው። ሰዎች የኩላሊት በሽታ ይኑርባቸው፤ አይኑርባቸው በቀላሉ መለየት ያስችላል።የሕክምና ባለሙያዎች ይህንን መተግበሪያ 'ሕይወት አድን' የሚል ስም ሰጥተውታል፤ የሕክምና አገልግሎት በደቂቃ ውስጥ እንዲሰጥ ማድረግ ችሏልና። የኩላሊት በሽታ በተለያዩ ምክንያቶች ይከሰታል፤ አንዱ ደግሞ ከደም ጋር የተያያዘ ነው። ቢያንስ ከአምስት ሰዎች አንድ ሰው በኩላሊት በሽታ እንደሚጠቃ ይነገራል። • ለመጀመሪያ ጊዜ ከኤች አይቪ በሽተኛ ኩላሊት ተለገሰበሽታው ብዙውን ጊዜ በዕድሜ ገፋ ያሉ ሰዎችን ያጠቃል። በጊዜ የሕክምና እርዳታ ካልተገኘ ለከፋ አደጋም ሊያጋልጥ ይችላል። በእንግሊዝ ብቻ በየዓመቱ 100 ሺህ ገደማ ሰዎች በኩላሊት በሽታ ምክንያት ሕይዋታቸውን ያጣሉ። አዲሱ የሞባይል መተግበሪያ በፊት ሰዓታት ይወስድ የነበረውን የኩላሊት በሽታ ምርመራ በ14 ደቂቃ ውስጥ ብቻ እንዲከናወን አስችሏል።'ስትሪምስ' የተሰኘው መተግበሪያ ዋነኛ ተግባር በሰዎች ኩላሊት ወስጥ ያለውን አላስፈላጊ ቆሻሻ መጠን ለይቶ ለሕክምና ባለሙያዎች ያሳውቃል። የሕክምና ባለሙያዎች ውጤቱ የሚደርሳቸው በመተግበሪያው አማካይነት ነው።• በሰው ክፋይ ሕይወት መዝራት - የኩላሊት ንቅለ ተከላ




አጭር የምስል መግለጫ

                    የኩላሊት በሽታን የሚመረምረው መተግበሪያ
                

መተግበሪያውን የተጠቀሙ ሆስፒታሎች የሕክምና ወጭ ከበፊቱ እጅጉን እየቀነሰ መምጣቱን ይናገራሉ። ነርስ ሜሪ ኤመርሰን መተግበሪያው በሥራዋ ላይ ከፍተኛ ለውጥ ማምጣቱን ለቢቢሲ ትናገራለች። «ከየትኛው አካበቢ የሚመጡ መልዕክቶችን ሆስፒታል ውስጥ ሆኖ ማወቅ መቻል እጅግ በጣም ድንቅ ነገር ነው።»በሌላ የጤና እክል ምክንያት ኩላሊት ሥራውን በአግባቡ መከወን ሲያቅተው አጣዳፊ የኩላሊት በሽታን ያስከትላል። ከቀላል የኩላሊት ጉዳት ጀምሮ ኩላሊት ከሥራ ውጭ እስኪሆን ድረስ ጉዳት ሊያስከትል ይችላል። የኩላሊት በሽታ በጊዜ ሕክምና ካላገኘ ከከፍ አደጋ ጀምሮ እስከሞት ድረስ ሊያጋልጥ ይችላል። • የሚስቱን ኩላሊት የሰረቀው ህንዳዊ በቁጥጥር ስር ዋለ
",https://www.bbc.com/amharic/news-49190775
4,ሳዑዲ አረቢያ ሴቶች ያለወንዶች ጥበቃ እንዲጓዙ ፈቀደች,2 ኦገስት 2019,"



Image copyright
AFP

ሳዑዲ አረቢያ ሴቶች ያለ ወንዶች ጥበቃና ፈቃድ ፓስፖርት እንዲያወጡና ከአገር ውጭ እንዲጓዙ ፈቀደች።ባለፈው አርብ ይፋ የተደረገው አዲሱ ሕግ፤ እድሜያቸው ከ21 ዓመት በላይ የሆናቸው ሴቶች ያለወንድ ረዳቶቻቸው ወይም አጋሮቻቸው ፈቃድ ፓስፖርት ለማውጣት ማመልከት እንዲችሉ ይፈቅዳል።• ሳዑዲ ሴቶች ወደ ስታዲየም እንዲገቡ ልትፈቅድ ነው• ሳዑዲ ለሮቦት ዜግነት ሰጠች ማንኛውም አዋቂ የሆነ ሰው ፓስፖርት ኖሮት ከአንድ አገር ወደሌላ እንዲጓዝ የሚያደርገው ሕግም ከቦታ ቦታ በመንቀሳቀስ መብት ረገድ ሴቶችን ከወንዶች እኩል አድርጓቸዋል። ሕጉ ጨምሮ እንዳስቀመጠው ሴቶች የውልደትን፣ ጋብቻንና ፍቺን ማስመዝገብ እንዲችሉም ተፈቅዷል።ከዚህም በተጨማሪም የሴቶችን የሥራ እድል የሚመለከተውን የሥራ ቅጥር ሕግ ተመልክቷል። በዚህ ሕግ ማንኛውም የአገሪቱ ዜጋ ያለምንም ልዩነት፤ ያለ ፆታ፣ የአካል ጉዳት ወይም እድሜ መድልዎ እኩል የመሥራት መብት እንዳላቸው አትቷል። እስካሁን ድረስ የሳዑዲ ሴቶች ፓስፖርት ለማግኘትና ወደ ሌላ አገር ጉዞ ለማድረግ ከትዳር አጋራቸው፣ ከአባታቸው አሊያም ከሌላ ወንድ ዘመዳቸው ፈቃድ ማግኘት ይጠበቅባቸው ነበር።ከዚህ ቀደም የሳዑዲ አረቢያው ልዑል ሞሐመድ ቢን ሰልማን ሴቶች ማሽከርከር እንዳይችሉ የሚከለክለውን ሕግ ማንሳታቸው ይታወሳል። ይህም በአገሪቷ ለሴቶች እድሎች እየተከፈቱ መሆናቸውን የሚያሳይ ነው ተብሏል።


Image copyright
EPA


አጭር የምስል መግለጫ

                    ውሳኔው ሴቶች ከወንዶች እኩል ከቦታ ቦታ የመንቀሳቀስ መብታቸውን የሚያስጠብቅ ነው
                

• ሳዑዲ ልዕልቷን የአሜሪካ አምባሳደር አደረገችልዑል ሞሐመድ ቢን ሰልማን የሴቶችን በሥራ ላይ ያላቸውን ተሳትፎ ከነበረው 22 በመቶ ወደ 30 በመቶ ከፍ በማድረግ የአገሪቱን ኢኮኖሚ በ2030 ለማሳደግ ዓላማ ይዘው እየሠሩ መሆናቸውን ከሦስት ዓመታት በፊት አስታውቀው ነበር።ይሁን እንጂ በርካታ ከፍተኛ እውቅና ያላቸው ሴቶች የሚደርስባቸውን የፆታ መድልዎ ምክንያት በማድረግ በካናዳና በተለያዩ አገራት ጥገኝነት ይጠይቃሉ።  ባለፈው ጥር ወር የ18 ዓመቷ ራሃፍ መሀመድ አልቁኑን በካናዳ ጥገኝነት ተሰጥቷታል። ራሃፍ ከሳዑዲ አረቢያ የተሰደደች ሲሆን ወደ አውስትራሊያ ለመግባት ሞክራ ነበር። በመጨረሻም በታይላንድ ባንኮክ አየር ማረፊያ ሆቴል ተይዛ ዓለም አቀፍ እርዳታ እንዲደረግላት ጠይቃለች።ይህች ሴት በአገሯ ላይ እንደሁለተኛ ዜጋ ተቆጥራላች ሲሉ የተለያዩ የሰብዓዊ መብት ተሟጋቾች ቅሬታቸውን ያሰሙ ነበር።
",https://www.bbc.com/amharic/news-49202443
5,በአዲስ አበባ አዲስ የቤቶች ልማት ፕሮግራም ሊጀመር ነው,1 ኦገስት 2019,"



Image copyright
Eric Lafforgue/Art in All of Us

የአዲስ አበባ ምክር ቤት እያካሄደ ባለው መደበኛ ጉባኤ አዲስ የቤቶች ልማት ፕሮግራም እንደሚጀምር አስታወቀ።ምክር ቤቱ የ2011 አፈፃፀም ሪፖርት በዛሬው ዕለት ሐምሌ 25፣ 2011ዓ.ም ያቀረበ ሲሆን የአዲስ አበባ ምክትል ከንቲባ ታከለ ኡማ (ኢንጂነር) የከተማዋን ነዋሪዎች የቤት ችግር ለመቅረፍ አዲስ የቤቶች ልማት ፕሮጀክት እንደሚጀመር አስታውቀዋል።""ለዚህም 1500 ሄክታር መሬት ይዘጋጃል፤ የግሉ ዘርፍም ይሳተፍበታል"" ብለዋል።•ለአራት ቢሊዮን ችግኞች አርባ ቢሊዮን ብር ወጥቷል•'በእርግማን' የተፈጠረው የኮንሶው 'ኒው ዮርክ'ባለፈው ዓመት የከተማ አስተዳደሩ ካከናወናቸው ስራዎችም መካከል ከተማ ውስጥ ረዥም ዓመታት  ለልማት ተወስደው ሳይለሙ የቀሩ 25 ሺህ ቦታዎች በአጠቃላይ 600 ሄክታር የሚሆኑ ወደ መሬት ባንክ ገቢ መደረጋቸውን ተናግረዋል።ከዚህም በተጨማሪ በ2011 በተካሄደው የመኖሪያ ቤቶች ቆጠራ በሕገወጥ የተያዙት 3ሺህ የቀበሌ ቤቶች ዝቅተኛ ገቢ ላላቸው ቤተሰቦችና አረጋውያን እንዲከፋፈል መደረጉን ተናግረዋል።በተጨማሪም ባለፈው ዓመት 163ሺህ ለሚሆኑ ዜጎች የስራ እድል መፈጠሩን የተናገሩት ምክትል ከንቲባው በ2012 ደግሞ ለ250ሺህ የከተማዋ ነዋሪዎች የሥራ ዕድል ለመፍጠር እንደሚሰሩ ተናግረዋል።•በጎንደር ከ3ሺህ በላይ የመትረየስ ጥይቶች በቁጥጥር ሥር ዋሉለከተማዋ የንግድ እንቅስቃሴ ችግር ሆኖ ያለውን ሕገወጥ ንግድ በመቀነስ ረገድ 13 ሺህ የሚሆኑ ሕገወጥ ነጋዴዎች ወደ ሕጋዊ አሰራር እንዲገቡ መደረጉን ጨምረው ገልፀዋል።አስተዳደሩ በ2011 አከናወንኳቸው የሚላቸው በጎ ተግባራትምክትል ከንቲባው አክለውም የጎዳና ላይ ተዳዳሪዎችን ወደተሻለ ሕይወት ለመመለስ ጥሪ እያደረጉ መቆየታቸው የሚታወስ ሲሆን በዚህ ዓመት ጎዳና ላይ የነበሩ 10 ሺህ የሚሆኑ ወጣቶችና ሕፃናት ከመንገድ ላይ በማንሳት የሙያ ስልጠና እንዲያገኙ የተቀሩት ደግሞ ከቤተሰቦቻቸው ጋር እንዲቀላቀሉ ተደርገዋል ብለዋል።በ2011 ዓ.ም የስራ ዘመን በመቶ ሚሊዮን ብር የሚገመት የበጎ አድራጎት ሥራ እንደተሰራ የተናገሩት አቶ ታከለ በከተማ ውስጥ ዝቅተኛ ገቢ ያላቸውና የአረጋውያን ቤቶች እንዲታደስ መደረጉን ተናግረዋልይህ የበጎ አድራጎት ስራም በከተማዋ ሕብረተሰብ ባህል እየሆነ መምጣቱን ይናገራሉ።ከተማዋን እየተፈታተኗት ያሉ ጉዳዮችበሌላ በኩል ሕገወጥ የገንዘብ የጦር መሳሪያ ዝውውር፣ ነዳጅን አከማችቶ በማቆየት በድብቅ መሸጥ፣ በሞተር ብስክሌት የታገዘ ዘረፋ፣ ትልቅ የከተማዋ ደህንንት ስጋት ሆነው መቆየታቸውን ገልጠዋል።ሕግን በማስከበር በኩል በተሰራው ስራም በተለይ በሞተር ብስክሌቶች እንዲታገዱ በማድረግ ዝርፊያ በከተማ ውስጥ እንዲቀንስ መደረጉን አብራርተዋል።""ከ200ሺህ ነዋሪዎች ጋር ተገናኝተን ተወያይተናል""በከተማዋ ውስጥ ያሉት የመልካም አስተዳደርና ሌሎች ችግሮችን ለመፍታት ከከተማዋ ነዋሪዎች ጋር ውይይት ሲያደርጉ መቆየታቸውን ገልጠው በዚህ መሰረት ""ባለፈው ዓመት ሁለት መቶ ሺህ የሚሆኑት የከተማዋ ነዋሪዎች ጋር በቀጥታ ተገናኝተን ተወያይተናል"" ያሉት ምክትል ከንቲባው በተጨማሪም በመንግስት ድርጅቶች ውስጥ የሚታዩትን የአገልግሎት አሰጣጥ ችግሮች ለመቅረፍም አዋጆችና መመሪያዎች ለማሻሻል መሰራቱን ተነግሯል።ከዚህ ውጪም ቀልጣፋ አገልግሎት ለሕብረተሰቡ እንዲደርስ ለማድረግ መቶ ሺህ ለሚሆኑ ሰራተኞች የአቅም ግንባታ ስልጠና ተሰጥቷቸዋል ብለዋል።የምክር ቤቱ ጉባዔ ለሁለት ቀናት የሚቆይ ሲሆን የ2012 የሥራ ዘመን ረቂቅ እቅድ በማፅደቅ እንደሚጠናቀቅ ይጠበቃል።
",https://www.bbc.com/amharic/49192145
6,ኢትዮጵያ፡ የዛፍ ችግኝ የመትከል ዘመቻ ታሪካዊ ዳራ ምን ያሳያል?,2 ኦገስት 2019,"



Image copyright
MICHAEL TEWELDE

ሐምሌ 22 ቀን 2011 ዓ.ም 'አረንጓዴ አሻራ' በሚል ዘመቻ ጠቅላይ ሚንስትር ዐብይ አሕመድን ጨምሮ ከፍተኛ ባለሥልጣናትና የተለያዩ አካባቢ ነዋሪዎች በአገር አቀፍ ደረጃ ችግኝ ተክለዋል። በዚህ የአረንጓዴ አሻራ ዘመቻም በአንድ ጀምበር ከ350 ሚሊዮን በላይ ችግኞችን በመትከል በሕንድ ተይዞ የነበረውን የዓለም ክብረ ወሰን ኢትዮጵያ መስበሯ ተዘግቧል። ለመሆኑ ችግኝን በዘመቻ መትከል መቼ፣ እንዴት እና በማን ተጀመረ?• የጠቅላይ ሚኒስትሩ 200 ሚሊዮን ችግኞች• የተተከሉት ችግኞች እንዴት ተቆጠሩ?ችግኝን በዘመቻ መትከል በሕዝቡ ነው የተጀመረው የሚሉት በአካባቢ ጥበቃ ላይ በርካታ ምርምሮችን ያደሩት ዶ/ር ተወልደ ብርሃን ገ/እግዚአብሔር ናቸው። እርሳቸው እንደሚሉት ከአንድ ሺህ ዓመታት በፊት ያለው የኢትዮጵያ ሕዝብ የዛፍ ችግኞችን የመትከል ልማድ ነበረው። ""የዛፍ ጠቃሚነትን ከማንም በላይ ሕዝቡ ይረዳ ነበር"" የሚሉት ዶ/ር ተወልደ ብርሃን ከዚያ በኋላ የዛፎች መቆረጥ በመብዛቱ እነርሱን የመተካት ጥረት ተጀመረ ይላሉ። ያ- ጥረትም እየተፋፋመ መጥቶ ዘንድሮ በስፋት የችግኝ ተከላ መካሄዱን ይገልጻሉ። ""ሕዝቡ አካባቢውን ያውቃል፤ ተነግሮት አይደለም አካባቢውን እንዲያውቅ የሚማረው፤ የአካባቢ እንክብካቤ ለዘመናዊው ትውልድ የተላለፈው ከሕዝቡ ነው። በመሆኑም ሕዝቡ ድሮም ቢሆን መትከል ባያስፈልገው ዛፎችን ይንከባከብ ነበር፤ አስፈላጊ ሆኖ ሲታየውም ችግኞችን ይተክል ነበር። መሬቱ እንዳይሸረሸርም እርከኖችን ይሰራ ነበር፤ ይህም አዲስ ነገር አይደለም"" ብለዋል።ይሁን እንጂ ባለፉት ጥቂት ዓመታት ይኸው ባህል በዘመናዊነት ምክንያት መዳከሙን ገልፀው ወደፊት ወደ ነበረው ባህል የመመለስ ጥረት መጀመሩን ይናገራሉ። በሺህዎች ለሚቆጠሩ ዓመታት የቆየን ባህል በዚህ ጊዜ ተጀመረ ማለት ባይቻልም በተለያየ ጊዜ እና ዘመናት ተመሳሳይ የችግኝ ተከላ ዘመቻዎች ይካሄዱ እንደነበር ግን ያስታውሳሉ- ዶ/ር ተወልደ ብርሃን።• ባሕልና ተፈጥሮን ያጣመረው ዞማ ቤተ መዘክር ""ከሺህዎች ዓመታት በፊት ሕዝቡ በራሱ ተነሳሽነት ነበር የሚተክለው ዘመቻውም ከታች ወደ ላይ ነበር፤ ከዚያ በኋላ ግን ዘመቻው ከላይ ወደታች ሆኗል"" ይላሉ።በዘመነ መሳፍንት ከነበረው የሥልጣን ሽኩቻ በኋላ ማዕከላዊ መንግሥት የጥንቱ የዛፍ ችግኞችን የመትከል ባህል እየተዳከመ ሲመጣ ወደነበረበት ለመመለስ ከላይ ወደታች ትዕዛዝ ማስተላለፍ እንደተጀመረ ያወሳሉ።የተለያዩ ጥናታዊና ታሪካዊ ፅሁፎች ችግኝን በዘመቻ መትከል የተጀመረው በ14ኛው ክፍለ ዘመን በንጉስ ዘረ ያዕቆብ ዘመን እንደሆነ ያስረዳሉ።ከሁለት ዓመታት በፊት Status, Challenge and Opportunities of environmental Management in Ethiopia በሚል በታተመ ጆርናል ላይ በንጉስ ዘረ ያዕቆብ ዘመን በዘመቻ ከተተከሉና ተጠብቀው ከቆዩ ደኖች ወፍ ዋሻ፣ ጅባት፣ መናገሻ እና የየረር ተራሮች ጥብቅ ደኖች ተጠቅሰዋል። ከዚያም በኋላ አፄ ምንሊክ ""ዘመናዊ"" እፅዋትን ለኢትዮጵያ እንዳስተዋወቁ ይነገራል። በአገሪቱ ያለውን የማገዶና የቤት መሥሪያ ቁሳቁስ እጥረት ለመቀነስ የባህር ዛፍ ተክልን ከአውስትራሊያ እንዳስመጡ ይነገራል።በወቅቱም የደን መጨፍጨፍን ለመከላከል ""ሁሉም በግለሰብ መሬት ላይ ያሉ ዛፎች የመንግሥት ንብረት ናቸው"" ሲሉ አውጀው እንደነበር በዚሁ ጆርናል ላይ ተጠቅሷል። ይህም ደኖች የህዝብ ሐብት እንደሆኑ በሕብረተሰቡ ዘንድ ግንዛቤ ለመፍጠር አስችሏል።


Image copyright
Getty Images

ከዚያም በኋላ ኢትዮጵያን ያስተዳደሩ መሪዎች የተለያዩ ስልቶችን እየተጠቀሙ ችግኞችን በዘመቻ ያስተክሉ ነበር። ""ቤተክርስቲያንና መስጊዶች ምን ጊዜም ዛፎችን የመጠበቅና የመንከባከብ ልማድ አላቸው፤ በእርሻና በተለያየ መልኩ ቦታው ቢፈለግም ዛፎችን ጠብቆ ማቆየት የተለመደ ነው"" የሚሉት ደግሞ የኢትዮጵያ የአካባቢና ደን ምርምር ኢንስቲቲዩት ዳይሬክተር ዶ/ር አብዮት ብርሃኑ ናቸው።በመንግሥት ደረጃ ችግኞችን አፍልቶ መትከል የተጀመረው ግን በአጼ ልብነ ድንግል ዘመን ነው ይላሉ ። በ16ኛው ክፍለ ዘመን አጼ ልብነ ድንግል ከወፍ ዋሻ ዘርና ችግኞችን ወስደው ከአዲስ አበባ በስተምዕራብ በሚገኝ መናገሻ ሱባ የሚባል ሥፍራ የሃበሻ ጽድ መትከላቸውን ያነሳሉ። ከዚያ በኋላ አፄ ምንሊክ ባህርዛፍን ከአውስትራሊያ በማስመጣት ተክለዋል ሲሉ ያወሳሉ። ""ምን አልባት አጼ ሚንሊክ ባህር ዛፍን አዲስ አበባ ባያስመጡ ኖሮ አዲስ አበባ አሁን ያለችበት ቦታ ልትገኝ አትችልም ነበር የሚል እምነት አለኝ"" ይላሉ።በወቅቱ የአፄ ሚንሊክ ሠራዊትና በዙሪያቸው የነበሩት ሠራተኞች የማገዶ እጥረትና የቤት መሥሪያ ግብዓት ይገጥማቸው ነበር። ይህንንም ለመፍታት ንጉሡ ባህርዛፍ አስመጥተው ባያስተክሉ አዲስ አበባ ባለችበት ላትቀጥል ትችል ነበር ሲሉ ምክንያታቸውን ያስረዳሉ- በዘመኑ ነገሥታት በተለያዩ ምክንያቶች መናገሻቸውን ይለዋውጡ እንደነበር በማስታወስ።አፄ ምንሊክ በፍጥነት ማደግ የሚችልና ራሱን በፍጥነት የሚተካውን ባህርዛፍን በአማካሪያቸው አማካኝነት እንደመረጡትም ይነገራል። በዛፍ ችግኝ ተከላ ታሪካዊ ዳራ ላይ የተሰሩ ጥናቶችን የሚጠቅሱት ዶ/ር አብዮት አፄ ኃይለ ሥላሴ ችግኝን ለመትከልና ለመንከባከብ የደን አዋጅን በማውጣት በርካታ ሥራዎች ማከናወናቸውን ያስረዳሉ።""አጼ ኃይለ ሥላሴ ችግኝ መትከልን እንደ አንድ የመንግሥት ሥራ አድርገው ይወስዱት ነበር"" ይላሉ ዶ/ር አብዮት።  


Image copyright
Terry Fincher


አጭር የምስል መግለጫ

                    አፄ ኃይለሥላሴ ከእንግሊዟ ንግሥት ኤልሳቤጥ ሁለተኛ በጢስ አባይ ፏፏቴ ስር-1950ዎቹ
                

• የአየር ንብረት ለውጥ፤ የት ደረስን? እርሳቸው እንደሚሉት አጼ ኃይለ ሥላሴ ደን መጠበቅና ችግኝ መትከል ብቻ ሳይሆን ብሔራዊ ፓርኮች እንዲቋቋሙ ምክንያት ሆነዋል። አዋሽ ብሔራዊ ፓርክን በምሳሌነት ያጣቅሳሉ።በደርግ ዘመነ መንግሥትም የአካባቢ ጥበቃን የተመለከቱ ፖሊሲዎች ተቀርፀዋል። ዋነኛ ትኩረታቸው ግን የዱር እንስሳት ጥበቃ ላይ እንደነበር ጥናቶች ያትታሉ። በተለይ በጎርጎሳውያኑ አቆጣጠር  1973/74 (1966 ዓ.ም) በተለያዩ አካባቢዎች ላይ የተከሰተው ርሃብና ድርቅ፤ አካባቢ ጥበቃ ላይ ጠንክሮ ለመስራት ካነሳሱት ጉዳዮች መካከል ይጠቀሳሉ። በአጠቃላይ ደን ሥራ ላይ ከፍተኛና የተቀናጀ ስራ ለመስራት ዝግጅት ተደርጎ፣ ቦታዎች ተመርጠው፣ ችግኞች ተፈልተው፣ ለማህበረሰቡ አነስተኛ ድጎማ በማድረግ፤ በተራቆቱ ቦታዎች ችግኞች እንዲተከሉ በርካታ ሥራዎች መሰራታቸውን ዶ/ር አብዮትም ያረጋግጣሉ። በተራሮች ላይ በብዛት የሚታዩት ደኖችም በዚያ ዘመን የተተከሉ ናቸው ይላሉ።እርሳቸው እንደሚሉት የችግኝ መትከል ዘመቻዎችን ለማካሄድም በዋነኛነት ለሰዎች ማበረታቻዎችን በመስጠት፤ ለምሳሌ እርዳታ በሚያስፈልጋቸው ቦታዎች የእርዳታ እህል ለመስጠት ችግኝ እንዲተክሉ ይደረግ ነበር። ""ለትምህርት ቤት ደብተር መግዣ ችግኝ ተክለን ገንዘብ ይከፈለን ነበር"" ሲሉ የራሳቸውን ተሞክሮ ያነሳሉ። በጠቅላይ ሚንስትር መለስ ዜናዊ ጊዜ በተለይ ዋናው የትኩረት አቅጣጫ የአየር ንብረት ለውጥ በመሆኑ ችግኝ መትከልና አካባቢን መንከባከብ እንደ አንድ ትልቅ ሥራ እንዲወሰድ በርካታ ሥራዎች ይከናወኑ ነበር። ይህ ወቅት የልማትና የአካባቢ ጥበቃ ተቋማት የተመሠረቱበትም ነው። በፖሊሲ ደረጃም ሥነ ምህዳርን፣ አካባቢን፣ የተፈጥሮ ሐብት ጥበቃን በሚመለከት ግብ ተቀምጦለት እንቅስቃሴ የተጀመረበት ነው።በአሁኑ ሰዓት ኢትዮጵያን እየመሩ ያሉት ዶክተር ዐብይ አሕመድም 'አረንጓዴ አሻራ' በሚል የተደረገው አገር አቀፍ የችግኝ መትከል ዘመቻ እየተካሄደ ነው።ዘመቻው በፍላጎት ላይ የተመሠረተ እና በስፋት በርካታ ችግኞች መተከላቸው ቀደም ካሉት ዘመናት ልዩ ያደርገዋል ሲሉ ዶ/ር አብዮት አስተያየታቸውን ይሰጣሉ።በጥንታዊው ዘመን በሕዝቡ ተነሳሽነት የሚደረገው ችግኝ የመትከል ዘመቻ አሁን ላይ በመንግሥት አነሳሽነት መካሄዱ ብዙዎችን ያነጋግራል። ሕዝቡ ራሱ አውቆ ነው መትከል ያለበት፤ ዘመቻ አያስፈልግም በሚል። ይህንኑ ያነሳንላቸው ዶ/ር አብዮት ""ከከተሞች መስፋፋትና ሥልጣኔ ጋር ተያይዞ ችግሮቹ እየገነኑ ሲመጡ ማህበረሰቡ የባህርይ ለውጥ ማሳየቱ የሚፈረድበት አይደለም"" ሲሉ ይመልሳሉ።በመሆኑም ማህበረሰቡን ማነሳሳትና ወደ ቀደመው ባህሉ ማሻገር እንደሚያስፈልግ ይመክራሉ።ባሳለፍነው ሰኞ በአንድ ጀንበር የተተከሉት ከ350 ሚሊየን በላይ ችግኞች በእርሳቸው ሙያዊ ስሌት 80 ሺህ ሄክታር መሬት የሚሸፍን ሲሆን በዚህ ዓመት ሊተከል የታቀደው አራት ቢሊየን ችግኝ ደግሞ አንድ ሚሊየን ሄክታር መሬት ሊሸፍን እንደሚችል ለቢቢሲ ገልፀዋል።ችግኙ ፀድቆ ደን መሆን ሲችል የኢትዮጵያ የደን ሽፋን በአንድ በመቶ ሊያድግ እንደሚችል ይገምታሉ- አንድ በመቶ በደን ሽፋን ሂሳብ ከፍተኛ መሆኑን በመግለፅ።የደን ሽፋን ከጊዜ ወደ ጊዜ እየተሻሻለ መምጣቱን የሚናገሩት ዶ/ር አብዮት የኢትዮጵያ የደን ሽፋን ባለፉት አምስት ዓመታት 15.5 በመቶ እንደሆነ ያስረዳሉ። በሁለተኛው የእድገትና ትራንስፎርሜሽን እቅድ በአውሮፓውያኑ 2020 የደን ሽፋንን 20 በመቶ ለማድረስ መታቀዱን አስታውሰዋል።ከ80 ዓመታት በፊት የኢትዮጵያ የደን ሽፋን 40 በመቶ እንደነበር ጥናቶች እንደሚያሳዩ የሚናገሩት ዶ/ር አብዮት ምን ያህል የደን ሽፋን እንደሚያስፈልግ ጣራ ሊሰራለት እንደማይገባ ይናገራሉ።በኢትዯጵያ በአጠቃላይ 6027 የእፅዋት ዝርያዎች እንደሚገኙም ዶ/ር አብዮት ነግረውናል።
",https://www.bbc.com/amharic/news-49174787
7,ሰሜን ኮሪያ በስምንት ቀናት ውስጥ ለሦስተኛ ጊዜ ተወንጫፊ መሳሪያ ሞከረች,2 ኦገስት 2019,"



Image copyright
AFP

ሰሜን ኮሪያ ሁለት ተወንጫፊ የጦር መሳሪያዎችን የተኮሰች ሲሆን የደቡብ ኮሪያ ባለሥልጣናት እነዚህ በአጫጭር ርቀት የሚምዘገዘጉ ሚሳኤሎች በዓይነታቸው አዲስ መሆናቸውን ተናግረዋል።በስምንት ቀናት ውስጥ ለሦስተኛ ጊዜ የተተኮሰው ይህ ተምዘግዛጊ የጦር መሳሪያ ከሰሜን ኮሪያ ምስራቃዊ ባህር ዳርቻ አካባቢ መነሳቱን ለማወቅ ተችሏል።ይህ በተከታታይ የተደረገ የአጭር ርቀት ሚሳኤል ሙከራ የታየው ደቡብ ኮሪያ ከአሜሪካ ጋር ለማድረግ ያቀደችውን የጦር ልምምድ ተከትሎ ነው።ሐሙስ ዕለት ዩናይትድ ኪንግደም፣ ፈረንሳይና ጀርመን ሰሜን ኮሪያ ከአሜሪካ ጋር ""ረብ ያለው"" ንግግር እንድታካሄድ ጥሪ አቅርበው ነበር።• ችግኝን በዘመቻ መትከል መቼ ተጀመረ?• የጠቅላይ ሚኒስትሩ 200 ሚሊዮን ችግኞችበተባበሩት መንግሥታት የፀጥታው ምክር ቤት ዝግ ስብሰባ ካደረጉ በኋላም፤ ፒዮንግ ያንግ የኒውክለርና ባሌስቲክ ሚሳኤል ፕሮግራሞቿን ለአንዴና ለመጨረሻ ጊዜ እስክታቆም ድረስ ዓለም አቀፍ ማዕቀብ ሙሉ በሙሉ ተግባራዊ መደረግ እንዳለበት ወስነዋል።ሰሜን ኮሪያ በቅርብ ጊዜ ሙከራ ያደረገችው ሐሙስ ዕለት ሲሆን ተወንጫፊ መሳሪያው ከመሬት የነበረው ከፍታ እጅጉን ዝቅ ያለ እንደነበርና 220 ኪሎ ሜትር መምዘግዘግ መቻሉ ተነግሯል።የዘርፉ ባለሙያዎችም መሳሪያው ከተለመደው በላይ በፍጥነት ይምዘገዘግ ነበር ብለዋል።የደቡብ ኮሪያ ፕሬዝዳንት ጽህፈት ቤት ቃል አቀባይ አጭር ርቀት መጓዝ የሚችል አዲስ ባሌስቲክ ሚሳኤል ሊሆን እንደሚችል ገልጸዋል።ይህ ሙከራ በዚሁ ሳምንት ከተደረጉ ሁለት ሌላ ሙከራዎች ጋር ተመሳሳይ ነው ሲሉም አክለዋል።ሰሜን ኮሪያ አሁን ካስወነጨፈችበት ሥፍራ ከዚህ ቀደም ሞክራ እንደማታውቅ ደግሞ የተናገሩት አሜሪካዊው ተመራማሪ አንኪት ፓንዳ ናቸው።የአሜሪካው ፕሬዝዳንት ዶናልድ ትራምፕ በበኩላቸው በዚህ ሳምንት የተደረጉ የማስወንጨፍ ሙከራዎች በቅርብ ጊዜ ከተካሄደው ንግግር ውስጥ አለመካተቱን በመጥቀስ ሙከራዎቹ ""መደበኛ ናቸው"" በማለት እንደማያሳስባቸው ተናግረዋል።• የኦሳማ ቢን ላደን ልጅ 'በአየር ጥቃት መገደሉ' ተነገረ• የሶማሊያው ፕሬዝዳንት የአሜሪካ ዜግነታቸውን በይፋ መለሱ እንደ ደቡብ ኮሪያ ከሆነ ረቡዕ ዕለት ሰሜን ኮሪያ በጃፓን ባህር ላይ ከማረፋቸው በፊት 250 ኪሎ ሜትር መጓዝ የሚችሉ እና በ30 ኪሎ ሜትር ከፍታ የሚምዘገዘጉ ሁለት ሚሳኤሎችን ሞክራለች። ደቡብ ኮሪያ ሚሳኤሎቹ ከዚህ በፊት ሰሜን ኮሪያ ታስወነጭፋቸው ከነበሩት ሚሳኤሎች የተለዩ መሆናቸውን ተናግራለች።ሐሙስ ዕለት ግን ከዚህኛው የሚለይ ማብራሪያ ከፒዮንግያንግ ወገን ተሰምቷል።ሙከራው ሮኬት ማስወንጨፊያ እንደሆነ በመጥቀስ ዝርዝሩን ግን ከመስጠት ተቆጥባለች።እአአ ሐምሌ 25 ሰሜን ኮሪያ ሁለት ሚሳኤሎችን ያስወነጨፈች ሲሆን አንዱ 690 ኪሎ ሜትር ርቀት ተምዘግዝጓል።ይህ ሙከራ የተካሄደው ፕሬዝዳንት ትራምፕ እና ኪም ጆንግ ኡን ሰኔ ወር ላይ ከወታደራዊ እንቅስቃሴ ነፃ በሆነው ሥፍራ ከተገናኙና ቀጠናውን ከኒውክለር መሳሪያ ነፃ የማድረግ ንግግሩን ዳግመኛ ለመጀመር ከተስማሙ በኋላ ነው።
",https://www.bbc.com/amharic/news-49202522
8,ፌስ ቡክ ከሳዑዲ አረቢያ ጋር ግንኙነት አላቸው ያላቸውን የፕሮፓጋንዳ ገጾች አገደ,2 ኦገስት 2019,"



Image copyright
Getty Images

 ፌስቡክ ከሳዑዲ መንግሥት ጋር ግንኙነት አላቸው ያላቸው ሰዎች ሐሰተኛ አካውንቶች በመክፈት ገጹን ፕሮፓጋንዳ ለመንዛት እየተጠቀሙበት መሆኑን ደርሼበታለሁ አለ።የፕሮፓጋንዳ ዘመቻው ትኩረት ያደረገው መካከለኛው ምስራቅንና ሰሜን አፍሪካን ሲሆን አብዛኛዎቹ ይዘታቸው የሚቀርበው በአረብኛ እንደሆነ ተገልጿል።ከ350 በላይ ገጾች መዘጋታቸውን የገለጸው ፌስ ቡክ፤ ከመንግሥት ጋር ግንኙነት አላቸው ያላቸውን ገጾችን በይፋ ከመንግሥት ጋር ግንኙነት አላችሁ ሲል ብዙ ጊዜ አይሰማም ነበር። በዚህ ጉዳይ ላይ ሳዑዲ አረቢያ ለጊዜው ዝምታን መርጣለች።• ፌስቡክ ሦስት ቢሊዮን አካውንቶችን አገደ• የኩላሊት በሽታን የሚመረምረው መተግበሪያ • ለኬንያ ፓርላማ የተላከው ጭነት ባዶውን ተገኘ ፌስ ቡክ በመግለጫው ላይ በዚህ ሳምንት የወሰደው ርምጃ እርሱ በሚያስተዳድራቸው በፌስ ቡክም ሆነ በኢንስታግራም ላይ ""የተደራጀና ያልተገባ ባሕሪን"" ለመከላከል መሆኑን ገልጿል።እነዚህ ገጾች የተከፈቱት የየሀገራቱ ዜጎች የሀገራቸው የዜና አውታር ገጽን እንዲመስላቸው ተደርገው የተደራጁና የተከፈቱ ናቸው ሲል አትቷል።ፌስቡክ ሐሰተኛ መረጃዎችን የሚያሰራጩ ገጾችን በመከላከል ረገድ ኋላቀርነት አለበት በሚል ትችት ሲቀርብበት ቆይቷል።ድርጅቱ አክሎም ከመንግሥት ጋር ግንኙነት ባይኖራቸውም ሐሰተኛ መረጃ የሚያሰራጩ ያላቸውንና በተባበሩት የአረብ ኤምሬትና ግብፅ የተከፈቱ ገጾችንም መዝጋቱን አስታውቋል።የፌስ ቡክ የሳይበር ደህንነት ፖሊሲ የበላይ ኃላፊ እንዳብራሩት ከሆነ "" ገጾቹን የሚያስተዳድሩ አካላት በአረብኛ አካባቢውን የሚመለከት ዜናና ፖለቲካዊ ጉዳዮችን አንስተው፣ ስለ ልዑል ሞሐመድ ቢን ሰልማን የኢኮኖሚና ማህበራዊ ተሐድሶ፣ ስለሳዑዲ ጦር ስኬት፣ በይበልጥ ደግሞ በየመን ግጭት ወቅት ስላለው የሚጽፉ ናቸው"" ብለዋል።""ምንም እንኳ እነዚህ ሰዎች ማንነታቸው ለመደበቅ ቢሞክሩም ባደረግነው ጥናት ግለሰቦቹ ከሳዑዲ አረቢያ መንግሥት ጋር ግንኙነት እንዳላቸው ደርሰንበታል"" ሲሉ አክለዋል።እነዚህ ፌስቡክ ያገዳቸውን ገጾች 1.4 ሚሊየን ሰዎች ይከተሏቸው ነበር።ፌስቡክ እንዳለው ከሆነ ዘመቻው ለማስታወቂያ ብቻ 108 ሺህ ዶላር ያወጣል። 
",https://www.bbc.com/amharic/news-49202523
9,ከአራት ቢሊዮን በላይ ችግኞችን ለማፍላት አርባ ቢሊዮን የሚጠጋ ብር ወጥቶበታል ተባለ,1 ኦገስት 2019,"



Image copyright
MICHAEL TEWELDE

ከጥቂት ቀናት በፊት በተካሄደው የችግኝ መትከል ዘመቻ ላይ ከ23 ሚሊዮን በላይ ኢትዮጵያዊያን ተሳታፊ የነበሩ ሲሆን ኢትዮጵያ እስከ ጳጉሜ መጨረሻ በምታደርገው የአረንጓዴ አሻራ ዘመቻ 4.7 ቢሊዮን ችግኞችም መፈላታቸው ተገልጿል።በአጠቃላይ ችግኞቹን ለማፍላት ወደ አርባ ቢሊዮን ብር የሚጠጋ ገንዘብም መውጣቱን የብሔራዊ ደን ልማት ፕሮግራም አስተባባሪ ዶ/ር ተፈራ መንግሥቱ ለቢቢሲ ገልፀዋል።የዘንድሮውን የችግኝ ተከላው ፕሮግራም ባለፉት ሶስት ወራት መርኃ ግብር ተዘርግቶ እንደተሰራ ጠቅሰው፤ ዝግጅቱ ግን አመቱን  ሙሉ ነው ተሰርቷል ብለዋል። ለዚህ ተከላ ሲባል አዳዲስ አይነት ችግኞች ያልተፈሉ ሲሆን ተከላው የተከናወነው ባለው ክምችት መሆኑን ጠቅሰዋል።• የጠቅላይ ሚኒስትሩ 200 ሚሊዮን ችግኞች• በአስር ወራት አማርኛ ማንበብና መፃፍ የቻለው ጀርመናዊበኃገሪቱ ካሉ የችግኝ ጣቢያ ክምችት ችግኞቹ ከመሰራጨታቸው አንፃር ለእያንዳንዱ ስነ ምህዳር፣ አካባቢ የትኛው ይጠቅማል የሚል ጥናት አለመደረጉንም አቶ ተፈራ ጠቅሰዋል።ይህ ማለት ግን ችግኞቹ የጎንዮሽ ችግር አለባቸው ማለት እንዳልሆነ ያስረዳሉ። ""ለኢትዮጵያ መልክአ ምድር የማይሆኑ ችግኞች አልተፈሉም።"" የሚሉት አቶ ተፈራ አንዳንድ ችግኞች ግን ካላቸው የአካባቢ መስተጋብር ጋር የተሻለ የሚፀድቁበት ሁኔታ ይኖራል ይላሉ።ችግኞቹን ከሰሜን ወደ ደቡብ በማሰባጠርና በሚስማማባቸው አካባቢ ለመትከል በቂ ጊዜም እንዳልነበረ አስረድተዋል። ካሉት ችግኞች ሁሉም ይፀድቃሉ ተብለው የማይጠበቁ መሆኑን የሚናገሩት አቶ ተፈራ እስካሁን ባለው ልምድ ከአምሳ ፐርሰንት በታች የፀደቀበት ሁኔታም ስለነበር አሁን ባለው እስከ 70% የሚሆነው ከፀደቀ ትልቅ ውጤት ነው ብለው ያስባሉ። ተከላው በበቂ ዝግጅት ካለመሆኑ፣ በስፋትና፣ በዘመቻ ከመሆኑ አንፃር፤  የህዝቡን መነቃቃት መፍጠር፣ ተቋማት በተቀናጀ ሁኔታ መምራታቸው የዘንድሮው ተከላ ሂደት ትርፉ መሆኑን ይናገራሉ። የክትትል ስርአት ለመዘርጋት ጥረት መደረጉ እስካሁን ከነበረው የተሻለ ሁኔታ ሊፈጠር እንደሚችል አቶ ተፈራ ያምናሉ።  ከዚህም በተጨማሪ የተተከሉት ዛፎች ሃገር በቀል እና የውጪ ዝርያ ያላቸው ችግኞች እንደሚገኙበት የጠቀሱ ሲሆን ዝርዝር የችግኞቹ አይነት ወደፊት ይገለጻል ብለዋል።ሰኞ ዕለት የተተከሉት ችግኞች በሙሉ በሃገር ውስጥ የተፈሉ መሆኑን የጠቀሱት ዶ/ር ተፈራ ከሰኔ 26 ወዲህ 3.5 ቢሊዮን ችግኞች በመላው ሃገሪቱ መተከሉን ጨምረው ተናግረዋል።በጠቅላይ ሚኒስትር ዐብይ አህመድ አነሳሽነት የተጀመረው ይህ ዘመቻ ባሳለፍነው ሰኞ በአንድ ቀን 200 ሚሊዮን ችግኞችን ለመትከል ታቅዶ የነበረ ቢሆንም፤ በዕለቱ አመሻሽ ላይ መንግሥት በመላው ሃገሪቱ የተተከሉት የችግኞች ብዛት ከ350 ሚሊዮን በላይ መሆኑን መግለጹ ይታወሳል። አንዳንድ ቦታዎች የሚተከሉ ችግኞች እጥረት አጋጥሞ እንደነበር ቢነገርም ዶ/ር ተፈራ ግን ""ዝግጁ የተደረጉት የችግኞች ብዛት 4.7 ቢሊዮን ስለነበሩ የችግኝ እጥረት አላጋጠመም"" በማለት የክልል መንግሥታት ለዘመቻው ከፍተኛ ዝግጅት በማድረጋቸው ከተጠበቀው በላይ ከፍተኛ ስኬት መመዝገቡን አብራርተዋል።• ""በኤችአይቪ የምሞት መስሎኝ ልጄን ለጉዲፈቻ ሰጠሁ""• የተተከሉት ችግኞች እንዴት ተቆጠሩ?በአንድ ቀን ብዙ ችግኞችን በመትከል በህንድ ተይዞ የነበረው ክብረ ወሰን መሰበሩን እየተነገረ ሲሆን፤ ይህም በጊነስ በይፋ ስለመመዝገቡ የተጠየቁት ዶ/ር ተፈራ ይህን ጉዳይ የሚከታተለው የጠቅላይ ሚንስትሩ ቢሮ መሆኑን ጠቁመዋል። ስለጉዳዩ ከጠቅላይ ሚንስትሩ ጽህፈት ቤት ያገኘነው መረጃም ትክክለኛው ቁጥር የሚረጋገጥበት ሥርዓት እንዳለው አመልክቶ በአጭር ጊዜ የሚጠናቀቅ ባለመሆኑ የማስመዝገቡ ሥራ በሂደት ላይ መሆኑ ተገልጿል።ባለፈው ሰኞ በመላዋ ሃገሪቱ በተካሄደው የአረንጓዴ አሻራ ዘመቻ ሁለት ሚሊዮን ችግኞችን ለመትከል ታቅዶ ከ350 ሚሊዮን በላይ ችግኞች መተከላቸውን መንግሥት አሳውቋል። በዚህም በዓለም በተመሳሳይ ተግባር ተይዞ የነበረው ክብረ ወሰን ወደ ስድስት እጥፍ በሚደርስ ቁጥር ተሻሽሏል። 
",https://www.bbc.com/amharic/49181404
10,ከፍተኛ ገንዘብ የተከፈለባቸው አፍሪካዊያን ተጫዋቾች እነማን ናቸው?,2 ኦገስት 2019,"



Image copyright
Getty Images

በከፍተኛ የዝውውር ክፍያ ለአርሰናል የፈረመው የፊት መስመር ተጫዋቹ ኒኮላስ ፔፔ ውድ ዋጋ የወጣበት አፍሪካዊ የእግር ኳስ ተጫዋች ሆኗል። በእንግሊዝ ፕሪሚየር ሊግ የእግር ኳስ ውድድር ቀዳሚ ተጠቃሽ ቡድኖች መካከል አንዱ የሆነው የለንደኑ አርሰናል ኮትዲቯራዊውን ኒኮላስ ፔፔን በ89 ሚሊዮን ዶላር ክፍያ ካዘዋወረ በኋላ የመነጋገሪያ ርዕስ ሆኗል።  በዚህም ነሐሴ 3 2011ዓ.ም በሚጀመረው የእንግሊዝ ፕሪሚየር ሊግ ውድድር ላይ ቡድናቸው የተጠማውን ዋንጫ ያስገኝልናል በሚል የአርሰናል ደጋፊዎች የተሰማቸውን ከፍተኛ ደስታ እየገለጹ ነው። • አወዛጋቢው የእግር ኳስ ዳኞች ማስመሪያ • ቢጫና ቀይ ካርዶች እንዴት ወደ እግር ኳስ ሜዳ መጡ? • የአውሮፓን እግር ኳስ የሚዘውረው ሃብታሙ 'ደላላ' የተለያዩ አፍሪካዊያን እግር ኳስ ተጫዋቾች በተለያየ የገንዘብ መጠን ከአንድ ቡድን ወደ ሌላ ቡድን ሲዘዋወሩ ቆይተዋል። እስከ ዛሬ ከፍተኛ ክፍያ የተፈጸመባቸው አፍሪካዊያን ተጫዋቾች እነማን ናቸው።  • ኒኮላስ ፔፔ - 89 ሚሊዮን ዶላር (72ሚሊዮን ፓወንድ)• ሴድሪክ ባካምቡ - 79 ሚሊዮን ዶላር (65 ሚሊዮን ፓወንድ)• ሪያድ ማህሬዝ - 72 ሚሊዮን ዶላር (60 ሚሊዮን ፓወንድ)• ፒየር ኤምሪክ ኦባሚያንግ - 68 ሚሊዮን ዶላር (56.1 ሚሊዮን ፓወንድ)• ናቢ ኬዬታ - 64 ሚሊዮን ዶላር (52.75 ሚሊዮን ፓወንድ)በከፍተኛ ወጪ በመዘዋወር ክብረ ወሰኑን የጨበጠው ኒኮላስ ፔፔ በፈረንሳይ ሊግ አንድ፣ ውስጥ ለሚገኘው ሊል ለተባለው ቡድን ሲጫወት በ74 ጨዋታዎች 35 ግቦችን ያስቆጠረ ሲሆን፤ ከሁለት ዓመት በፊት ደግሞ እዚያው ፈረንሳይ ውስጥ አንገርስ ለተሰኘ ቡድን ይጫወት ነበር።  ፔፔ ለአርሰናል በፈረመበት ወቅት እንደተናገረው ""እዚህ በመምጣቴ የተለየ ስሜት ተሰምቶኛል"" ብሏል። ጨምሮም ""ከከፍተኛ ትግልና ከረጀም ጉዞ በኋላ ለዚህ ታላቅ ቡድን ስፈርም ለእኔ ትልቅ ሽልማት ነው"" በማለት ለአርሰናል በመፈረሙ የተሰማውን ደስታ ገልጿል።  
",https://www.bbc.com/amharic/news-49204222
