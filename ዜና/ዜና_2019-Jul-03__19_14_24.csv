ደረጃ,ርዕስ,ቀን,ዜና,ድረ-ገጽ
1,የአውሮፕላን ጎማ ሥር ተደብቆ እንግሊዝ መግባት ያሰበው ግለሰብ ወድቆ መሞቱ ተሰማ,2 ጁላይ 2019,"



Image copyright
Public domain

ወደ እንግሊዝ ተደብቆ ለመግባት በማሰብ የአውሮፕላን ጎማ ውስጥ ተደብቆ የነበረው ሰው ወድቆ ሕይወቱ አለፈ።ግለሰቡ ጎማው ከሚገባበት ማስቀመጫ ውስጥ የወደቀው፤ አውሮፕላኑ ወደ መዳረሻው መቃረቡን ተከትሎ ጎማውን በመዘርጋቱ ነው ተብሏል።የግለሰብ አስክሬን የተገኘው ለንደን ከተማ በሚገኝ አንድ መናፈሻ ውስጥ ነው። ባለስልጣናት ግለሰቡ ቀድሞውኑ አውሮፕላኑ ጎማ ላይ ተንጠልጥሎ ሳለ ህይወቱ ይለፍ ወይም ከጎማው ስር ወድቆ ያሉት ነገር የለም።ፖሊስ ግለሰቡ ከናይሮቢ ኬንያ ወደ ለንደን ይበር በነበረ የኬንያ አየር መንገድ አውሮፕላን መውደቁን አረጋግጠዋል። • ሰባኪው አውሮፕላን ግዙልኝ አለ• ልብ የረሳው አውሮፕላን • በሞስኮ አውሮፕላን አደጋ የሰው ሕይወት ጠፋአንድ የዓይን እማኝ እንዳሉት፤ ከአውሮፕላኑ ላይ የወደቀው ግለሰብ ያረፈው ጎረቤታቸው ግቢ አጠገብ ነው። ስማቸው እንዲጠቀስ ያልፈጉት እኚህ የዓይን እማኝ እንደሚሉት፤ ጎረቤታቸው በግቢ ውስጥ ሆነው ጸሃይ እየሞቁ ሳለ አንዳች ነገር እንደወደቀ መስማታቸውን ይናገራሉ። ''ከዛ በመስኮት ስመለከት አስክሬን እና በደም የተሸፈነ የአትክልት ስፋራ ተመለከትኩ'' ብለዋል። ''ከዚያ ወደ ውጪ ወጣሁ። ጎረቤቴም በጣም ተደናግጦ ነበር"" ሲሉ ተናግረዋል።


Image copyright
PA Media


አጭር የምስል መግለጫ

                    አስክሬኑ የተገኘው ክላፍም በሚሰኝ አካባቢ ባለ መናፈሻ ስፍራ ነው
                

የለንደን ፖሊስ የአስክሬን ምረመራ እያደረገ መሆኑን እና ግለሰቡን ""ሰው ነው የገደለው"" የሚል እምነት እንደሌለ ጨምሮ አስታውቋል። የኬንያ አየር መንገድ አውሮፕላኑን ሙሉ በሙሉ መመርመሩን እና በአውሮፕላኑ ላይ ምንም አይነት ጉዳት አለመድረሱን አስታውቋል። ቦርሳ፣ ውሃ እና ምግብ የአውሮፕላኑ ጎማ ታጥፎ የሚገባበት ቦታ ላይ መገኘቱ ተነግሯል። የአየር መንገዱ ቃል አቀባይ ""6840 ኪሎ ሜትር የሚረዝመው በረራ ስምንት ሰዓት ከ50 ደቂቃ ይፈጃል። በእኛ አውሮፕላን ተደብቆ ለመጓዝ ባደረገው ጥረት ህይወት ማለፉ ያሳዝናል። በክስተቱ ሃዘናችንን እንገልጻለን"" ብለዋል። ቃል አቀባዩ ጨምረውም የኬንያ አየር መንገድ ጉዳዩን ለመመርመር ከኬንያ እና እንግሊዝ ባለስልጣናት ጋር ተባብሮ እንደሚሰራ ጠቁመዋል። 
",https://www.bbc.com/amharic/news-48836249
2,አምስት ሰዎች ደቡብ ወሎ ለጋምቦ ውስጥ በደቦ ጥቃት ተገደሉ,2 ጁላይ 2019,"




ሰኔ 21 ቀን 2011 ዓ. ም በአማራ ክልል ደቡብ ወሎ ዞን፣ ለጋምቦ ወረዳ ""ህጻናት አፍነው ሊወስዱ ነው"" በሚል አምስት ግለሰቦች በአካባቢው ነዋሪዎች በደቦ መገደላቸውን የለጋምቦ ወረዳ አስተዳዳሪ አቶ አባተ አረጋ ለቢቢሲ ተናግረዋል።ሰዎቹን በመግደል ከተጠረጠሩት ግለሰቦች መካከል እስካሁን አራት ግለሰቦች በቁጥጥር ሥር መዋላቸውን የለጋምቦ ወረዳ የአስተዳደርና ፀጥታ ኃላፊ አቶ ከበደ ይማም ለቢቢሲ አረጋግጣዋል።• በኢትዮጵያ የመንጋ ፍትህ የሰው ህይወት እየቀጠፈ ነው አቶ አባተ እንደተናገሩት፤ አምስቱ ግለሰቦች በአንድ የወረዳው ነዋሪ ቤት አርፈው ነበር። በወረዳው እየተንቀሳቀሱ ሳለም ""ህጻናት አፍነው ይወስዳሉ"" የሚል ያልተጣራ መረጃ ተሰራጭቶ ስለነበር የአካባቢው ማኅበረሰብ ጥቃት ሰንዝሮባቸዋል፤ በደረሰባቸው አሰቃቂ ድብደባም ሕይወታቸው አልፏል።አምስቱ ግለሰቦች በተገደሉበት ቦታ ወደ 300 ሰዎች ገደማ እንደነበሩና ፖሊሶች ሁኔታውን መቆጣጠር ስላልቻሉ መሸሻቸውንም ተናግረዋል።ግለሰቦቹ ""ህጻናት አፍነው ሊወስዱ ነው የሚል ውዥንብር ተፈጥሮ ነበር"" የሚሉት አቶ አባተ፤ ""ድርጊቱ ቢፈጸም እንኳን ለፖሊስ ተላልፈው ይሰጣሉ እንጂ በእንዲህ አይነት አሰቃቂ ሁኔታ ሰው መገደል የለበትም"" ብለዋል።ድርጊቱን በማውገዝ ከአካባቢው ማኅበረሰብ ጋር ውይይት እያደረጉ መሆኑንም አክለዋል።• እንደወጡ የቀሩት ተመራማሪዎችኦቶ ከበደ ""ይህ አሳፋሪና አሳዛኝ ድርጊት የተፈጸመው ልጅ ሳይታፈን በጥርጣሬ ብቻ ነው። ሕዝብ በደቦ ፍትህ መስጠት እንደሌለበትም ከኅብረተሰቡ ጋር እየተነጋገርን ነው"" ብለዋል።ከዚህ ቀደም ደቡብ ወሎ ውስጥ አንድ ልጅ ታፍና ተወስዳለች የሚል መረጃ ተሰራጭቶ ነበር። ከዚህ ውጪ ግን በአካባቢው ከልጅ ማፈን ጋር የተያያዘ ነገር ተከስቶ አንደማያውቅ ገልጸዋል።ግለሰቦቹ ከአዲስ አበባ፣ ከከሚሴ፣ ከሳይንትና ከደሴ ወደ ወረዳው የሄዱ ሲሆን፤ አንደኛው ግለሰብ ከየት አካባቢ እንደሄደ አለመታወቁን አቶ ከበደ ገልጸዋል።ሰዎቹ ""ዘመድ ለመጠየቅ"" ወደ አካባቢው ማቅናታቸውን እንደተናገሩ ግልጸው፤ ወደ አካባቢው የሄዱበት ምክንያት እስከሚጣራ ድረስ ያሳረፋቸው ግለሰብ በቁጥጥር ስር መዋሉን ጨምረው ተናግረዋል።• በሶማሌ ክልል ከ10 የሚበልጡ አብያተ ክርስትያናት ጥቃት ደረሰባቸውመታወቂያቸው ላይ ባለው መረጃ መሰረት ግለሰቦቹ በግብርና፣ በንግድ፣ የተሰማሩ እንደነበሩ አቶ ከበደ ገልጸዋል።""ግለሰቦቹ በዱላና ምሳር ጥቃት ደርሶባቸዋል፤ በአካባቢው ተኩስም ነበር"" ሲሉ የጸጥታ አስተዳዳሪው የደረሰውን ጥቃት ተናግረዋል። የግለሰቦቹ አስክሬን ወደ የቤተሰቦቻቸው መላኩንና የሦስቱ ሥርዐተ ቀብር መፈጸሙን ገልጸዋል።
",https://www.bbc.com/amharic/news-48836230
3,"""በእስክሪብቶ ሳይሆን ክላሽ ተሸክመን ለመዋጋት ዝግጁ ነን'' ጠቅላይ ሚኒስትር ዐብይ",1 ጁላይ 2019,"



Image copyright
Reuters

የኢትዮጵያ ህልውናና አንድነትን በሚመለከት መንግሥት ከሰላማዊው መንገድ ባሻገር አስፈላጊ ከሆነ የጦር መሳሪያን በማንሳት የሚፈጸሙ አፍራሽ ድርጊቶችን ለመከላከል አስፈላጊውን ሁሉ ከማድረግ ወደኋላ እንደማይል ጠቅላይ ሚኒስትር ዐብይ አህመድ ተናገሩ።  ጠቅላይ ሚንስትሩ ይህን ያሉት የመንግሥትን የ2011 በጀት ዓመት እቅድ አፈፃፀም ሪፖርትን ለህዝብ ተወካዮች ምክር ቤት ባቀረቡበት ወቅት ሲሆን በዚሁ ጊዜ ""ለኢትዮጵያ አንድነት ግንባራችንን እንሰጣለን"" ካሉ በኋላ ""በኢትዮጵያ ህልውና የሚመጣ ካለ በእስክሪብቶ ሳይሆን ክላሽ ተሸክመን ለመዋጋት ዝግጁ መሆናችንን የኢትዮጵያ ህዝብ እንዲገነዘብ እፈልጋለሁ'' ብለዋል። • ""ሌሎችንም ከፍተኛ ባለስልጣናት የመግደል ዕቅድ ነበረ""• ""መደናገጥ ባለበት ወቅት ስህተቶች ሊያጋጥሙ ይችላሉ"" አቶ ንጉሱ ጥላሁን አክለውም ""ለሕዝብ ማስተላለፍ የምፈልገው፤ ይህ ለውጥ እውነተኛ ለውጥ ነው። ይህ ለውጥ ኢትዮጵያዊያንን ወደ ብልጽግና የሚያወጣ ለውጥ ነው። በልበ ሙሉነት ልነግራችሁ የምፈልገው፤ እውነት ከእኛ ጋር ስለሆነ ማንም አያቆመንም። እውነትን ይዘን ስለምንሰራ የኢትዮጵያ አምላክ ያግዘናል'' ሲሉ ተናግረዋል።  የተለያዩ ጉዳዮችን አንስተው ለምክር ቤቱ አባላት ማብራሪያ የሰጡት ጠቅላይ ሚንስትር ዐብይ፤  ከኢትዮጵያ ውጪ የሆነው ሐሰተኛና ግጭት ቀስቃሽ መረጃዎችን በማህበራዊ ሚዲያ በሚያስተላልፉ ሰዎች ላይ ምሬታቸውን ሲገልጹ ''እኔ እናንተን ለመቆጣጠር የምችልበት መንገድ ስለሌለኝ፤ የእውነት አምላክ እግዚአብሔር በእናንተ ላይ ይፍረድባችሁ ብቻ ነው የምለው'' ሲሉ ገልጸዋል።መፈንቅለ መንግሥትሰሞኑን መንግሥት በብርጋዴር ጄነራል አሳምነው ጽጌ የተሞከረው መፈንቅለ መንግሥት ነው ማለቱን ተከትሎ በርካቶች እንዴት መፈንቅለ መንግሥት በክልል ደረጃ ይደረጋል፤ ይህን ተግባር መፈንቅለ መንግሥት ብሎ መጥራቱ ትክክል አይደለም ሲሉ የሞገቱት ጥቂት አይደሉም። ጠቅላይ ሚንስትሩም በዛሬው የፓርላማ ውሏቸው የተፈጸመው ጥቃት ''በኢፌዴሪ መንግሥት ላይ የተፈጸመ መፈንቅለ መንግሥት ነው'' ብለዋል። ""በየትኛውም የፌደራል ሥርዓቱ ላይ የሚቃጣ ጥቃት የኢፌዴሪ ጥቃት ነው"" ያሉት ጠቅላይ ሚንስትሩ፤ ''አመራር ገድሎ እና አግቶ ሲያበቃ፤ የመንግሥት ተቋማትን ከተቆጣጠረ በኋላ፤ 'ለምን መፈንቅለ መንግሥት ትሉታላችሁ' መባሉ ትክክል አይደለም"" ብለዋል። የሰሞኑ የመፈንቅለ መንግሥት ሙከራ አድራጊዎች ከባህር ዳርና ከአዲስ አበባ ውጪ በቤኒሻንጉል ጉሙዝም ኃይል አሰማርተው እንደነበረ እና ከኦሮሚያ የተመለመሉ ''ገዳዮችን'' ያካተት እንደነበረ ጠቅላይ ሚንስትር ዐብይ ተናግረዋል። 


Image copyright
Reuters

• ""በዚህ መንገድ መገደላቸው ከፍተኛ የፀጥታ ችግር መኖሩን ያሳያል"" ጄነራል ፃድቃን • ""ከፍተኛ ችግር ውስጥ ገብተናል. . . ግን እናሸንፋለን""በተጨማሪም በመፈንቅለ መንግሥቱ ሙከራ ላይ ከወራት በፊት የጥቅማ ጥቅም ጥያቄ አለን ብለው የመጡ የሠራዊቱ አባላት መኖራቸውንም ተናግረዋል። ''መከላከያ አስሮ ገምግሞ 'እነዚህ ወጣቶች ናቸው ይማራሉ' ብሎ የለቀቃቸው በርካታ ወጣቶች ተሳታፊ ሆነውበታል'' ብለዋል። ''እንዴት ሰው አምባቸው መኮንን ይገድላል?'' በማለት የጠየቁት ጠቅላይ ሚንስትሩ፤ ''አምባቸው እንኳን ልትገድለው፤ ልትቆጣው እንኳን የሚያሳሳ ሰው ነው'' ሲሉ ገልጸዋቸዋል። ''ሰዓረ እንደ ሃበሻ ዳቦ ከላይ እና ከታች እሳት እየነደደበት፤ ጓዶቼን ቀብሬ የመጣሁባትን ኢትዮጵያን አላፈርስም ያለ ጀግናን እንዴት ሰው ይገድላል?"" ሲሉ ጠይቀዋል።  የመንግሥት ፈተናዎችጠቅላይ ሚንስትሩ ባለፉት ወራት በመንግሥታቸውና አስተዳደራቸው ላይ ሆን ተብሎ በሌሎች አካላት የተከናወኑ ጥቃቶችንና ፈተናዎችን ዘርዝረዋል። ጠቅላይ ሚንስትሩ የጥቃቶቹን ዝርዝር በሰኔ 16 የቦንብ ፍንዳታ በማስታወስ ነበር የጀመሩት። ''ገና ሁለት ወራት እንኳ ሳይሆነን የጀመርነውን ለውጥ ለማጨናገፍ በአደባባይ የምታቁት ሙከራ ተደረገ'' ያሉ ሲሆን፤ ከዚህ ሁለት ወር በኋላ ''በሶማሌ ክልል የኢትዮጵያን አንድነት የሚፈታተን ገንዘብ እና ትጥቅ ያለው የተደራጀ በሺህዎች የሚቆጠር አባላት ያለው ኃይል ችግር ፈጠረ። . . . እሱን ተሻግረን ሳንጨርስ የተደራጀ ወታደር ቤተ መንግሥት መጣ። በምትውቁት ሁኔታ እነሱን ከመለስን በኋላ በምዕራብ ኦሮሚያ በሦስት ወር መንግሥት እሆናለሁ ብሎ ምዕራብ ኦሮሚያን የሚያተራምስ ኃይል ተፈጠረ'' ብለዋል። • ""ከጄ/ል አሳምነው ጋ በምንም ጉዳይ ያወራሁበት አጋጣሚ የለም"" እስክንድር ነጋ''ከቦታ ቦታ ዜጎቻችንን የሚያፈናቅሉ ኃይሎች ተፈጠሩ . . . አፈናቃዮች ብለው ዘፈኑብን። ተፈናቃዮችን ስንመልስ ደግሞ በኃይል መለሳችሁ አሉን'' በማለት ከተፈናቃዮች ጋር የነበረውን የመንግሥትን ፈተና አስረድተዋል። ጠቅላይ ሚንስትሩ መንግሥት ያጋጠመውን ፈተና መዘርዘር ሲቀጥሉ፤ ''ጥቂቶች አውቀው፤ አብዛኛዎቹ ደግሞ ሳይገባቸው በሁለት እግር እንኳን መቆም ያልቻለችን ሃገር የደሞዝ ጭማሪ በሚል አንዴ መምህር አንዴ ደግሞ ሃኪም እያሉ ተደራጁብን'' ብለዋል።  ''ይህ ፖለቲካ ነው። ኢትዮጵያ የደሞዝ ጭማሪ የምትጠየቅበት ጊዜ አልነበረም'' በማለት የደሞዝ ጥያቄው አግባብ አለመሆኑንና ፖለቲካዊ አንድምታ እንዳለው ጠቅሰው አልፈዋል። ቁልፍ ቦታዎች በኦሮሞ ተይዟልቁልፍ የሚባሉ የመንግሥት የሥልጣን ቦታዎች በኦሮሞ ነው የተያዙት የሚለው አስተያየት ''ውሸት'' ነው ሲሉ አጣጥለውታል ጠቅላይ ሚንስትር ዐብይ።''የተከበረው ምክር ቤት፤ በእያንዳንዱ ተቋም ኦሮሞ ያልተገባ ሥልጣን ይዞ ከሆነ አጣርቶ ከእኔ ጀምሮ እርምጃ መውሰድ ይችላል"" ያሉት ጠቅላይ ሚንስትሩ፤ ""ኦሮሞ በአንድም ቦታ ያልተገባ ሥልጣን አልያዘም"" ብለዋል። የክልል እንሁን ጥያቄዎችጠቅላይ ሚንስትሩ የክልል እንሁን ጥያቄ በሕጋዊ መንገድ ምላሽ እስኪሰጥ ድረስ ህዝቡ በትዕግስት እንዲጠብቅ ጠይቀዋል። ''በደቦ እና በጩኽት የሚመለስ ነገር ለማስተናገድ ከእንግዲህ ትዕግስታችን አልቋል። ሁሉም ሥርዓት ጠብቆ ይሄዳል፤ በሥርዓት እንመልሳልን። ያን የማይጠብቅ ከሆነ በተለመደው መንገድ እናስተናግደዋለን።"" ሲሉ ተደምጠዋል።ጠቅላይ ሚንስትር ዐብይ አህመድ የክልል እንሁን ጥያቄን ለመመለስ ሕገ-መንግሥቱም መሻሻል ይኖርበታል ብለዋል። ምዕራፍ አራት የመንግሥትን አወቃቀር በተመለከተ የሰፈረው መቀየር እንደሚኖርበት ጠቁመዋል። የተጠርጣሪዎች በቁጥጥር ሥር ስለመዋልጠቅላይ ሚኒስትሩ በተለያዩ የወንጀል ተግባራት ላይ ተሳትፈዋል ተብለው የተጠረጠሩ ግለሰቦችና ቡድኖች በቁጥጥር ሥር መዋላቸውን አመልክተው፤ በዚህም መሰረት ከሽብር ቡድን ጋር በተያያዘ 48፣ በተለያዩ ስፍራዎች ከተፈጸሙ ብሔርን መሰረት ባደረጉ ጥቃቶች የተጠረጠሩ 799 አመራሮችና የፀጥታ ኃይል አባላት እንዲሁም በኢኮኖሚያዊ ወንጀሎች የተጠረጠሩ 34 ሰዎች በቁጥጥር ሥር መዋላቸውን ለምክር ቤቱ ገልጸዋል።ከዚህ በተጨማሪ ደግሞ በሕገ ወጥ የገንዘብ ዝውውር ውስጥ ተሳታፊ ሆነዋል የተባሉ 64 ተጠርጣሪዎችና በሕገ ወጥ የሰዎች ዝውውር ደግሞ 51 ሰዎች በሕግ አስከባሪዎች መያዛቸውን ጠቁመዋል። የሐገር ውስጥ ተፈናቃዮችጠቅላይ ሚኒስትሩ ለምክር ቤቱ በተለያዩ የሃገሪቱ ክፍሎች ስላጋጠሙት መፈናቀሎች አንስተው ማብራሪያ ሰጥተዋል። በዚህም ባለፉት ዓመታት ሁለት ነጥብ ሦስት ሚሊዮን ዜጎች እንደተፈናቀሉ አመልክተው ከዚህ ውስጥም ከመጋቢት 2010 ዓ.ም ጀምሮ አንድ ነጥብ አንድ ሚሊዮን ሰዎች መፈናቀላቸውን ገልጸዋል። ከተፈናቀሉት መካከል አንድ ነጥብ አምስት ሚሊዮን የሚሆኑት የተፈናቀሉት በሚኖሩበት ክልል ውስጥ ሲሆን 800 ሺህ የሚሆኑት ደግሞ ይኖሩበት ከነበረው ክልል ተፈናቅለው በሌላ ክልል ውስጥ የሚገኙ ናቸው። ከአጠቃላዩ ተፈናቃዮች ውስጥ 400 ሺህዎቹ በአየር ንብረት ለውጥ ምክንያት ባጋጠሙ ችግሮች ከቀያቸው የተፈናቀሉ ናቸው። ጠቅላይ ሚኒስተር ዐብይ ተፈናቃዮችን በተመለከተ መንግሥት ያከናወናቸውን ሥራዎች ጨምረው ሲገልጹ ከአጠቃላዩ ተፈናቃዮች ውስጥ ከሁለት ነጥብ አንድ ሚሊዮን በላይ የሚሆኑት ወደ ነበሩባቸው ቦታዎች እንዲመለሱና እንዲቋቋሙ ጥረት እየተደረገ መሆኑን ተናግረዋል። ጠቅላይ ሚኒስትሩ በሪፖርታቸው አክለውም ለእንዲህ አይነቱ መፈናቀል ምክንያት እንደሆኑ የሚጠቀሱትን በተለያዩ ቦታዎች የሚያጋጥሙ ግጭቶችን ለማስቆምና ዘላቂ ሰላምን ለመፍጠር መንግሥታቸው ትኩረት ተሰጥቶ የተለያዩ ተግባራትን እያከናወነ መሆኑን ተናግረዋል። የሐገሪቱ ኢኮኖሚ የሀገሪቱን ኢኮኖሚ በተመለከተም ጠቅላይ ሚኒስትሩ ለተወካዮች ምክር ቤት ያቀረቡት ሪፖርት ላይ እንዳመለከቱት ከ2008 እስከ 2009 ባለው ጊዜ የኢትዮጵያ ኢኮኖሚ 8 ነጥብ 8 በመቶ ማደጉን እንዲሁም ባለፈው ዓመት 7 ነጥብ 7 በመቶ እድገት ማሳየቱን ተናግረዋል። አክለውም በዚህ ዓመት ያለፉትን አስራ አንድ ወራት አፈፃፀም መሰረት በማድረግ በ2011 ዓመተ ምህረት ኢኮኖሚው 9 ነጥብ 2 በመቶ ያድጋል ተብሎ እንደሚጠበቅ ተናግረዋል። 
",https://www.bbc.com/amharic/news-48824480
4,ኢትዮጵያ ፡ የአዞ ቆዳና ሥጋ ለምን ገበያ ራቀው?,2 ጁላይ 2019,"



Image copyright
Getty Images

ኢትዮጵያ ወደ ውጭ በመላክ የውጭ ምንዛሬ ከምታገኝባቸው ነገሮች መካከል አንዱ የአዞ ሥጋና ቆዳ  ነው። አሁን ላይ ግን ምርቱ ቢኖርም ለዓለም ገበያ ማቅረብ አልተቻለም ሲሉ የደቡብ ክልል ባህል ቱሪዝም ቢሮ የቱሪዝም ዘርፍ ምክትል ቢሮ ኃላፊ አቶ ለማ መሰለ ለቢቢሲ ገልፀዋል።በደቡብ ክልል የባህል ቱሪዝም ቢሮ ሥር የሚተዳደረው የአዞ እርባታ ጣቢያው የተመሠረተው  በ1976 ዓ.ም ነው። ""ዋናው ዓላማው የናይል አዞ ዝርያን ማቆየት ነው"" የሚሉት አቶ ለማ በሂደት ግን ዝርያውን ከማቆየት ባሻገር ቆዳውንና ሥጋውን ለውጭ ገበያ ለማቅረብ ታስቦ ዘመናዊ ቄራ ተዘጋጅቶ ሰፊ ሥራዎች መከናወናቸውን ይናገራሉ።• ካልጠፋ ዘመድ ከአዞ ጋር ፎቶ የተነሳችው አሜሪካዊትይሁን እንጂ ከቅርብ ዓመታት ወዲህ የአዞ ቆዳንም ሆነ ሥጋውን ለገበያ ማቅረብ አልተቻለም ይላሉ። በዚህ ዓመትም ታጅለው የተዘጋጁ 1500 ቆዳዎች ቢኖሩም ገዥ እንደጠፋ ያስረዳሉ። ሥጋውም ቢሆን ገዥ በማጣቱ መልሶ ለአዞ ምግብነት ውሏል።የአዞ ቆዳ ለውጭ ገበያ በሚቀርብበትም ጊዜ ገቢው እምብዛም ባይሆን በዓመት ወደ 5 ሚሊየን ብር ገደማ ያስገኝ ነበር። ይህ ማለት ደግሞ ቢያንስ ለእርባታ ጣቢያው በዓመት ከመንግሥት ከሚበጀተው 8 ሚሊየን ብር ገደማ ከግማሽ በላዩን ራሱ ይሸፍን ነበር ማለት ነው።""የአዞ ቆዳ በሴንቲ ሜትር ነው የሚሸጠው፤ አንደኛ ደረጃ ቆዳ አንድ ሴንቲ ሜትር በአራት ዶላር ይሸጣል፤ በመሆኑም የአንድ አዞ ቆዳ አርባ ሴንቲ ሜትር ቢሆን 40 ዶላር ይሸጣል"" ሲሉ የመሸጫ ዋጋውን ያስረዳሉ። ሥጋው ግን ከተሸጠ ብዙ በመቆየቱ ዋጋውን እንኳን በውል እንደማያስታውሱት ያስረዳሉ።በአሁኑ ሰዓት 3ሺህ የሚሆኑ አዞዎች በአርባ ምንጭ እርባታ ጣቢያው እንደሚገኙ የነገረን ደግሞ የጣቢያው ባለሙያ አቶ መሠረት ደምለው ነው። እነዚህ አዞዎች ዕድሜያቸው ከ1 እስከ 29 ዓመት የሚደርስ ነው። ከእነዚህ መካከል ለእርድ የደረሱም ይገኙበታል። ብዙ ጊዜ ለእርድ የሚመረጡት ዕድሜያቸው ከ4 እስከ 8 ዓመት የሆናቸው ሲሆኑ ከዚያ ከፍ የሚሉት ደግሞ ለቱሪስት መስህብነት ያገለግላሉ።• ወንዶች አዞ ለመምሰል ቆዳቸውን የሚበሱባት ሃገርበአዞዎች ሥነ ሕይወት ከ120 እስከ 150 ዓመት ድረስ መኖር ቢችሉም በእርባታ ጣቢያው ውስጥ በዚህ የዕድሜ ክልል የሚገኙ አዞዎች ግን የሉም። ምክንያቱም እዚህ የእድሜ ደረጃ እስከሚደርሱ አይጠበቁም።አዞ ለእርድ እንዴት ይዘጋጃል?በጎችን ስንገዛ ወገባቸውን በእጃችን ጨበጥ ለቀቅ እያደርግን እንደምንለካው ሁሉ አዞዎችም ለእርድ መድረሳቸው የሚረጋገጠው ደረታቸውን በመለካት ነው።በዚህም መሠረት የደረት ስፋታቸው ከ25-50 ሴንቲ ሜትር የደረሱ አዞዎች ለገበያ ደርሰዋል ይባላል። አዞዎች ለገበያ መድረሳቸው የሚረጋገጠው በደረት ስፋታቸው ብቻም ሳይሆን ዕድሜያቸውም ከግምት ውስጥ ይገባል። ለእርድ የተመረጠው አዞ አበላለቱ በተለይ ከአሳ ጋር የመመሳሰል ባህሪ አለው።በመጀመሪያ ለእርድ የተዘጋጀው አዞ ካለበት ቦታ ላይ እያለ ይገደላል። አዞ አደገኛ በመሆኑ ዝም ተብሎ አይገደልም ታዲያ። አሳን መብላት በብልሃት እንደሚባለው ለእርሱም ብልሃት አለው። ጭንቅላቱ መሃል (አናቱ) ላይ ለእርሱ መግደያ ተብሎ በተዘጋጀ ብረት ይወጋል። ምክንያቱም በዚህ መልኩ ካልተወጋና ካልሞተ በስተቀር መያዝም ሆነ ቆዳውን መግፈፍ አይቻልም። አዞ የዱር እንስሳ ከመሆኑ ጋር ተያይዞ አደጋ እንዳያደርስ በተለይ በመያዝ ሂደቱ ላይ የተለያዩ ጥንቃቄዎች ይደረጋሉ። ይሁን እንጂ የሚያርዷቸውም እዚያው ሲንከባከቧቸው የሚውሉ ባለሙያዎች በመሆናቸው እምብዛም ጉዳት አያደርሱም። መሞቱ ከተረጋገጠ በኋላ እዚያው እርባታ ጣቢያው ወደሚገኝ የአዞዎች ቄራ ይጓዛል። እዚያም ደሙ እንዲንጠፈጠፍ ከተደረገ በኋላ ታርዶ ቆዳው ይገፈፋል።ቢቢሲ፡ የአዞ ሥጋ ብልት አለው እንዴ? አቶ መሠረት፡ ዝም ብሎ በክፍል በክፍል ይወጣል...የሚፈለገው የትኛው አካባቢ ነው በሚለው ላይ ተመስርቶ ሥጋው እየተለየ ይወጣል። አንዳንድ ሥጋ ፈላጊዎች ከቄራ ሠራተኞች ጋር ተነጋግረው የሚፈልጉትን ይወስዳሉ።ቢቢሲ፡ በአብዛኛው ግን የሚፈለገው የትኛውን የሥጋ ክፍል ነው?አቶ መሠረት፡ ሳቅ …ፍርንባው፣ ይሄ ከደረቱ ክፍል ያለው አለ አይደል…እርሱን ብዙ ሰው ይወደዋል።ቢቢሲ፡ የአዞ ጥሬ ሥጋ ይበላል እንዴ? እንዴት ነው ቁርጡ? አቶ መሠረት፡ በባህላችን የእኛ ሰው ጥሬውንብዙም አይመገብም ፤ነገር ግን በጥብስ መልክ የሚመገቡ አሉ።ቢቢሲ ፡ ኢትዮጵያዊያን?አቶ መሠረት፡ አዎ!ቢቢሲ፡ እንዲያው ግን ከቀዩ አሊያም ከነጩ ይደረግልኝ ብሎ ማማረጥ ይቻላል? አቶ መሠረት፡ ሳቅ… እንደውም ሥጋው ወደ ነጭ ያደላ ነው፤ ከአሳ ሥጋ ብዙ አይለይም፤ ግን ያው ሥጋ ተመጋቢ ስለሆነ ነጩ ይበዛል.. ስብ ነው። ቢሆንም ግን ከጀርባው አካባቢ ቀይ ሥጋም አለው።በአዞ እርባታ ጣቢያው የተለያዩ የውጭ አገር ዜጎች ጎራ ብለው ሥጋቸውን አስመዝነው ይዘው ይሄዳሉ እንጂ የአዞ ሥጋ ተጠብሶ የሚበላበት ምግብ ቤት የለም ይላሉ አቶ መሠረት።ገበያው ደርቶ አዞ የታረደ ከሆነ በሚመች መልኩ ሂደቱን ጨርሶ ማቀዝቀዣ በተገጠመላት መኪና ተደርጎ ይላካል። ገበያ ከሌለው ግን ቆዳው ተገፎ ሥጋውን መልሰው ለአዞዎቹ ይመግቧቸዋል።እርሳቸው በሥራ ላይ በቆዩበት ሁለት ዓመታት ውስጥ ወደ ውጭ አገር ከሚላከው የአዞ ሥጋ ይልቅ በተዘዋዋሪ ሰዎች ቦታው ድረስ በማቅናት ገዝተው የሚሄዱት የተሻለ እንደሆነና በእነዚህ ዓመታት ውስጥ የአዞ ሥጋ ወደ ውጭ እንዳልተላከ ይናገራሉ።በቂ የሥጋ ማቀነባበሪያ መሳሪያዎች ባለመኖራቸው ምክንያት ደረጃውን ጠብቆ መስራት ስላልተቻለ ተቋርጧል።• ፊቼ ጨምበላላ፦ የሲዳማ ሕዝብ አዲስ ዓመት የአዞ ቆዳ ከደረቱ ክፍል በኩል በጥንቃቄ ተገፎ በጨው ታጅሎ እስከ ብዙ ጊዜ ማቆየት ይቻላል። ገበያ ካልተገኘ እስከ ሁለት ወርና ሦስት ወርም ሊቆይ ይችላል። ገበያ ካልተገኘ ቆዳ ልማት ኢንስቲቲዩት ይገባል። አንድ የአዞ ቆዳ ከ2500-3000 ብር (104 የአሜሪካ ዶላር) ድረስ ይሸጣል፤ በዚህ ዓመትም 1500 የአዞ ቆዳዎችን ደረጃቸውን ለይተው ለኢትዮጵያ ቆዳ ልማት ኢንስቲቲዩት መላካቸውን ባለሙያው ገልፀዋል።ለውጭ ገበያ የሚቀርበው የቆዳ ስፋትም ከ20 ሴንቲ ሜትር እስከ 50 ሴንቲ ሜትር ቢሆንም ጥራቱ በስፋቱ ብቻ አይወሰንም። አንዳንዴ 50 ሴንቲ ሜትር ስፋት ኖሮት በጥራቱ ሁለተኛ ደረጃ ሊሆን ይችላል። ምክንያቱ ደግሞ አዞው ከዚህ ቀደም ያጋጠመው በሽታ ካለ እና ቆዳው በሚገፈፍበት ወቅት እንከን ካለው የአዞ ቆዳው ጥራት ላይ አሉታዊ ተፅዕኖ ስለሚያሳድር ነው።ከቅርብ ጊዜ ወዲህ ኢትዮጵያ የአዞ ሥጋንና ቆዳን ወደ ውጭ በመላክ የምታገኘው የውጪ ምንዛሬ እየተቀዛቀዘ መምጣቱን የሚናገሩት ባለሙያው ከዚህ ቀደም ወደ ፈረንሳይ፣ ጣሊያንና አውስትራሊያ በአብዛኛው የአዞ ሥጋ ይላክ እንደነበር ያስታውሳሉ።የአዞ ቆዳና ሥጋ ገበያ ለምን አልደራም?ከዓመታት በፊት ያጋጠመው የዓለም ኢኮኖሚ መውደቅ ላለፉት አራትና አምስት ዓመታት የአዞ ገበያው ላይ ከፍተኛ ተጽእኖ እንዳሳረ አቶ ለማ ያስረዳሉ። በመሆኑም አዞዎችን ከጫሞና ከአባያ ሐይቅ በማምጣትና እንቁላሎችን በማስፈልፈል የአዞ እርባታውን ሂደት ማስቀጠል አልተቻለም። በዚህም ሳቢያ ላለፉት አምስት ዓመታት የአዞ ቆዳ መሸጥ አለመቻሉን ይናገራሉ።""አብዛኛውን ጊዜ የሚገዙት የውጭ ድርጅቶች ናቸው"" የሚሉት ኃላፊው የውጭ ገበያውን በማጥናት የዓለም ገበያ ፍላጎትን ማወቅ አለመቻላቸውንም እንደ ተጨማሪ ምክንያት ያስቀምጣሉ። በሌላ በኩል ደግሞ አቅርቦታቸው ውስን በመሆኑ 2 ሺህ የአዞ ቆዳዎችን ብቻ ለመግዛት የሚመጣ ኩባንያ አለመኖሩንም ያነሳሉ። በመሆኑም በጥቃቅን ደረጃ ምርቱን የወሰዱ ድርጅቶች ቢኖሩም በብዛት ወደ ውጭ ገበያ ለመላክ ግን አልተቻለም። ኃላፊው እንደሚሉት በአባያና ጫሞ ሐይቅ ብቻ የሚገኙትን የናይል አዞ ዝርያዎች ጠብቆ ለማቆየት ሲባል ለአዞ እርባታ ጣቢያው ብዙ በጀት ይመደባል። በመሆኑም ለቀለብ ብቻ በዓመት አንድ ሚሊዮን ብር ይወጣል። ከሌሎች ወጪዎች ጋር ሲደመር በዓመት እስከ 8 ሚሊየን ብር ገደማ በጀት ይመደባል።ይሁን እንጂ ይህንን የሚያካክስ ገንዘብ ከቆዳና ከሥጋ ምርቱ ባይገኝም ከቱሪዝም የተወሰነ ገቢ ይገኛል። ቢሆንም ግን ከቱሪዝም በዓመት የሚገኘው ከ1.5 እስከ 2 ሚሊዮን ብር ከወጪው ጋር የሚመጣጠን አለመሆኑን ኃላፊው አክለዋል።""የመንግሥት ዋናው ትኩረት ዝርያውን መጠበቅ ላይ ቢሆንም ንግዱን ግን ሌላ የግል ድርጅት እንዲሰራ ቢመቻቻች ውጤቱ አመርቂ ሊሆን ይችላል"" ሲሉ አቶ ለማ አስተያየታቸውን ይሰጣሉ። ይህንንም በተለመለከተ ከአርባ ምንጭ ዩኒቨርሲቲ ጋር በመሆን አዲስ ዕቅድ እያዘጋጁ እንደሆነም ገልፀውልናል።
",https://www.bbc.com/amharic/news-48675263
5,በኦሮምኛ የሥነ-ጽሁፍ እድገት ውስጥ ትልቅ መነሳሳት የፈጠሩት ኦኒስሞስ ነሲብ,2 ጁላይ 2019,"




ኦኒስሞስ ነሲብ በ19ኛው ክፍለ ዘመን በኦሮምኛ የሥነ-ጽሁፍ እድገት ውስጥ ትልቅ አስተዋፅኦ አበርክተዋል ይላሉ በእሳቸው ሥራዎች ላይ በርካታ ጥናት ያደረጉ ምሁራን።መጽሐፍ ቅዱስን ወደ ኦሮምኛ የተረጎሙ የመጀመሪያው ሰውም ናቸው። የቢቢሲ ባልደረቦች ወደ ትውልድ ቀያቸው ኢሉአባ ቦራ አቅንተው ዘመዶቻቸውን አነጋግረዋቸዋል።አቶ ሽፈራው ጉደታ የኦኒስሞስ ነሲብ ዘመድ ናቸው። ስለኦኖሲሞስ ማውራት ከመጀመራቸው በፊት ስለ ነገዳቸው በማስረዳት ይጀምራሉ።''የነገዱ ስም ሂካ አዋጂ ዋራጎ ይባላል። ይህ ነገድ በሦስት ነገሮች ይታወቃል፤ በግብርና፣ በከብት እርባታ እና በውጊያ'' ይላሉ አቶ ሽፈራው ጉደታ። • የኢትዮጵያ አዞ ቆዳና ሥጋ ገበያ አጥቷል • የአውሮፕላን ጎማ ሥር ተደብቆ እንግሊዝ መግባት ያሰበው ግለሰብ ወድቆ ሞተ• አዴፓ እነ ብርጋዴር ጄነራል አሳምነው ፅጌን ""የእናት ጡት ነካሾች"" አለሂካ አዋጂ ወይም አባ ገመቺስ ከኦጌ ተራራ ስር በሚገኘው በአረንጓዴያማው መንደር አራት ዓመት እስኪሞላቸው ድረስ ኖረዋል።''አና እና ሂካ አዋጂ አንድ ደም እና አንድ ሥጋ ናቸው'' ይላሉ አቶ ሽፈራው። ''እኔ ሽፈራው ጉደታ ኖጎ ሰርቦ ኮሮሶ ኢሬሶ እባላለሁ። አባ ገመቺስ (ኦኒስሞስ ነሲብ) ደግሞ ሂካ አዋጂ ኢሬሶ ይባላል። ስለዚህ አንድ የዘር ሃረግ ነው ያለን'' በማለት አቶ ሽፈራው ከኦኒስሞስ ነሲብ ጋር ያላቸውን ዝምድና ይናገራሉ።አቶ ሽፈራው ሂካ አዋጂን በተመለከተ ከአያት እና ቅድመ አያቶቻቸው ሲሰሙት ያደጉትን ታሪክ ሲተርኩ ''ሂካ አዋጂ የተወለዱት 1850ዎቹ ሰፊ ጦርነቶች ይካሄዱበት የነበረበት ዘመን ነበር""የሦስት ልጆች አባት የነበሩት የኦኒስሞስ ነሲብ አባት አቶ አዋጂ ኢሬሶ በጦር ሜዳ ላይ እያሉ ሞቱ። 



የኦኒስሞስ ነሲብ እናት ወ/ሮ ሮቤ ሦስት ልጆቿን ብቻዋን ማስደግ ጀመረች። በዚህ ሁኔታ ውስጥ ልጆቿን ስታሳድግ የቆየችው ወ/ሮ ሮቤ አንድ ምሽት ላይ ሦስት ልጇቿን አስከትላ ስትጓዝ አንድ ሰው ጫካ ውስጥ ጠብቆ ሂካ አዋጂን (ኦኒስሞስ ነሲብን) ነጠቃት። እናትም በቀላሉ ልጇን አሳልፋ አልሰጠችም። የሰዎችን እርዳታ ፈልጋ ብትጮህም የደረሰላት ግን አልነበረም። ''ልጇን ይዛ አልለቅ ብትለው፤ ሰውዬው ልጁን እንደሚገድልባት አስፈራራት፤ ከዚያም 'ልጄን ከምትገድል በህይወት እንዳለ ውሰደው' አለችው'' በማለት አቶ ሽፈራው ይናገራሉ። ይሁን እንጂ ከብዙ ፍለጋ እና መንከራተት በኋላ ሮቤ ልጇ ሂካ አዋጂ ያለበትን ቦታ ማወቅ ቻለች። ''እባክህ ጌታዬ ይሄን ልጄን ትሸጠዋለህ ወይስ ባሪያ አድርገህ ታቆየዋለህ'' ስትል ልጇን የነጠቃትን ሰው ጠየቀችው ይላሉ አቶ ሽፈራው። አቶ ሽፈራው በተነገራቸው ታሪክ መሰረት፤ ኦኒስሞስ ነሲብ በግዴታ ከተወሰደ ወዲህ ነጣቂውን እያለቀሰ ያስቸግር ስለነበረና ሊጠፋ ይችላል የሚል ስጋት ስለነበረው ልጁን ለመሸጥ ወሰነ ይላሉ። እናት ሮቤም ''ለመሸጥ ከወሰንክ ከብቶቼን ሽጬ እስክመለስ ድረስ ሳትሸጠው ጠብቀኝ'' ብላ ወደ መንደሯ ተመለሰች። ሮቤ በግፍ የተነጠቀውን ልጇን መልሳ ለመግዛት ያደረገችው ጥረት አልተሳካም። በአራት ዓመቱ ከእናቱ ጉያ የተነጠቀው ህጻን በባሪያ ንግድ ደላሎች ከሦስት ጊዜ በላይ ተሽጧል።የአካባቢው ነዋሪዎች በአፈ ታሪክ ሰማን እንደሚሉት ኦኒስሞስ ነሲብን የገዛው ስዊዲናዊ ትምህርት ቤት አስገብቶታል።  በልጅነቱ ለባሪያ ንግድ የቀረበው ሂካ አዋጂ (ኦኒስሞስ ነሲብ) በአዋቂነት ዘመኑ ጠንካራ እምነት ያለው ጸሃፊ እና መምህር ሆኗል።'Making Citizens in Africa: Ethnicity, Gender, and National Identity in Ethiopia' መጽሃፍ ጸሃፊ የሆኑት ረዳት ፕሮፌሰር ላህራ ስሚዝ በኦሮምኛ የሥነ-ጽሁፍ እድገት ውስጥ ትልቅ መነሳሳት የተፈጠረው በ19ኛው ክፍለ ዘመን ኦኒስሞስ ነሲብ እና አስቴር ገኖ በመፈጠራቸው ነው ሲሉ ጽፈዋል። ፕሮፌሰር መኩሪያ ቡልቻ በኦሮሞ ሥነ-ጽሁፍ ውስጥ የኦኒስሞስ ነሲብ አስተዋጽኦን በተመለከተ በጻፉት መጽሃፍ፤ ኦኒስሞስ ነሲብ በልጅነቱ እውቀት ለመገብየት የነበረው ፍላጎት እጅጉን ከፍ ያለ እንደነበረ አስፍረዋል። ፕሮፌሰር መኩሪያ ኦኒስሞስ ሃይማኖት፣ ታሪክ፣ ጂኦግራፊ፣ ሂሳብ እና ቋንቋን ማጥናቱን ጽፈዋል። ራሱን ''የኦሮሞዎች ሃገር ሰው'' እያለ ይጠራ የነበረው ሂካ አዋጂ ወይም ኦኒስሞስ ነሲብ፤ በርካታ ሃይማኖታዊ እና ሃይማኖታዊ ያልሆኑ መጽሃፎችን ጽፏል። 
",https://www.bbc.com/amharic/news-48836549
6,"""ሌሎችንም ከፍተኛ ባለስልጣናት የመግደል ዕቅድ ነበረ"" የፀጥታና ፍትህ የጋራ ግብረ ኃይል",28 ጁን 2019,"




ባህር ዳርና አዲስ አበባ ውስጥ ባለፈው ቅዳሜ ካጋጠመው ግድያ በተጨማሪ የድርጊቱ ፈጻሚዎች ሌሎች የከፍተኛ የመንግሥት ባለስልጣናትን የመግደል ዕቅድ እንደነበራቸው ተገለጸ። ከተለያዩ የመንግሥት አካላት ተወጣጥቶ ተፈጸመ የተባለውን የመፈንቅለ መንግሥት ሙከራና ግድያዎችን ክስተት እየተከታተለ ያለው የፀጥታና ፍትህ የጋራ ግብረ ኃይል ሐሙስ ምሽት ባወጣው መግለጫ ላይ እንዳመለከተው የድርጊቱ ፈጻሚዎች ""ተከታታይ ግድያ በሌሎች ከፍተኛ የመንግሥት የሥራ ኃላፊዎች ላይ ጭምር ለመውሰድ አቅደው ነበር።"" ግብረ ኃይሉ አክሎም ከመፈንቅለ መንግሥት ሙከራውና ከግድያዎቹ ጋር በተያያዘ የተጠረጠሩ ሁለት መቶ ሃምሳ አምስት ሰዎች በቁጥጥር ስር መዋላቸውን ያስታወቀ ሲሆን፤ እነዚህም 212 ሰዎች በአማራ ክልል እንዲሁም 43 ሰዎች ደግሞ አዲስ አበባ ከተማ ውስጥ መያዛቸውንና በተጨማሪም በርካታ መጠን ያላቸው የጦር መሳሪያዎችና ጥይቶች በቁጥጥር ስር መዋላቸውን አመልክቷል።• ራሱን አጥፍቷል የተባለው የጄነራል ሰዓረ ጠባቂ ሆስፒታል እንደሚገኝ ተገለፀ • የጦር እና ሲቪል መሪዎቹ ግድያ፡ ከቅዳሜ እሰከ ዛሬ ምን ተከሰተ?ከቅዳሜው ክስተት ጋር በተያያዘም ሌሎች ጥቃቶችን ለመፈጸም የሚያስችሉ ዕቅዶችና ሰነዶች በጸጥታ ኃይሎች ተይዘው ምርመራ እየተደረገ መሆኑን የፀጥታና ፍትህ የጋራ ግብረ ኃይል አሳውቋል። በባህር ዳር በክልሉ መስተዳደር ከፍተኛ ባለስልጣናት ላይ ግድያ በመፈጸም የመፈንቅለ መንግሥት ሙከራ መደረጉ ከተገለፀ ሁለት ቀናት በኋላ ከጸጥታ ኃይሎች ጋር በተደረገ የተኩስ ልውውጥ እንደተገደሉ የተነገረው ብርጋዴር ጄኔራል አሳምነው ፅጌና ግብረ አበሮቻቸው ድርጊቱን እንደፈጸሙ በተጨባጭ መረጃዎች ማረጋገጡን ጠቅሶ ""ስልጣንን በኃይልና በመሳሪያ አፈሙዝ ለመያዝ የተደረገ"" ያለውን ሙከራንም ግለሰቡ ማቀነባብራቸውን ግብረ ኃይሉ አመልክቷል።በተጨማሪም ግብረ ኃይሉ በመግለጫው ላይ ብርጋዴር ጄኔራል አሳምነውና ግብረ አበሮቻቸው ""የመንግሥትን ይቅር ባይነትና ሆደ ሰፊነት ወደ ጎን በመተው፤ ክህደት በመፈጸም እና ከዚህ አልፎ ሕዝብ ከሕዝብ ጋር በማጋጨት፣ ሥልጣን በኃይል እና በአቋራጭ ለመያዝ፣ ሐገራችንን እና ሕዝቦቿን ለመበታተን ተንቀሳቅሰዋል"" ሲል ከሷቸዋል።  ግብረ ኃይሉ በመግለጫው «ማናቸውም የሽብር እንቅስቃሴዎችን አንታገስም» ሲል አስጠንቅቋል።• የጦር እና ሲቪል መሪዎቹ ግድያ፡ ከቅዳሜ እሰከ ዛሬ ምን ተከሰተ?• “የኢህአፓና መኢሶን ነገር አማራ ክልል ላይ ሊከሰት ይችላል ብዬ ነበር” ከዚህ በተጨማሪም ግብረ ኃይሉ አዲስ አበባ ውስጥ በቤታቸው ውስጥ ግድያ የተፈጸመባቸውን የሃገሪቱን ጦር ጠቅላይ ኤታማዦር ሹም ጄነራል ሰዓረ መኮንንና ባልደረባቸውን ሜጀር ጄነራል ገዛኢ አበራን ገድሏል ተብሎ የተጠረጠረውን የጄነራሉን የግል ጠባቂ ማንነት ይፋ አድርጓል። በዚህም መሰረት ግብረ ኃይሉ በመግለጫው አስር አለቃ መሳፍንት ጥጋቡ መኮንን ሁለቱን ጄነራሎች በመግደል መጠርጠሩን ከፎቶ ግራፍ ጋር አቅርቧል። አክሎም ተጠርጣሪው ጥቃቱን ከፈጸመ በኋላ ቆስሎ በቁጥጥር ስር እንደሚገኝ አመልክቷል። ግብረ ኃይሉ አክሎም በባህር ዳሩ ከፍተኛ አመራሮች ግድያና በአዲስ አበባው የከፍተኛ ወታደራዊ መኮንኖች ግድያ መካከል ያለውን ግንኙነት እያጣራ መሆኑን ገልጿልባለፈው ቅዳሜ ስለተሞከረው የመፈንቅለ መንግሥት ሙከራና የከፍተኛ ሲቪልና ወታደራዊ ባለስልጣናት ግድያን በተመለከተ እስካሁን አገኘሁ ያለውን መግለጫ የሰጠው የፀጸጥታና ፍትህ የጋራ ግብረ ኃይል የሃገር መከላከያ ሠራዊትን፣ ጠቅላይ ዐቃቤ ሕግ ጽህፈት ቤትን፣ የብሔራዊ መረጃና ደኅንነት አገልግሎትን እንዲሁም የፌደራል ፖሊስን ያካተተ መሆኑ ተነግሯል። 
",https://www.bbc.com/amharic/news-48796795
7,እዩ ጩፋ፡ ማን ነው ነብይ ያለህ?,28 ጁን 2019,"




ነብይ እዩ ጩፋ  ነብይና ሃዋርያ ተብለው ከተነሱ ብዙዎች አንዱ ነው። ክራይስት አርሚ ኢንተርናሽናል የተሰኘ የፕሮቴስታንት ቤተክርስትያን መስርቶ በርካታ ተከታዮችን ማፍራት ችሏል። ክራይስት አርሚ በተሰኘው የቴሌቪዥን ጣቢያው በሚተላለፉ የፈውስ ትዕይንቶች ፣ 'አጋንንትን በካራቴ በመጣል'ና በሌሎችም በርካታ ምክንያቶች አነጋጋሪና አወዛጋቢ ስለመሆኑ ጠይቀነው ምላሽ ሰጥቷል።ደቡብ ውስጥ ነብያትና ሃዋርያት በዝተዋል ይባላል፤ በዚህ ውስጥ ራስህን እንዴት ነው የምታየው?ነብይ እዩ ጩፋ፡ እውነት ነው ኢትዮጵያ ውስጥ የሚያገለግሉ የብዙ ነብያትና ሃዋርያት መነሻ ደቡብ ነው፤ እኔም ከዚያው ነኝ። ምናልባት እግዚአብሔር ቃል ኪዳን ሊኖረው ይችላል። ደቡቡም ሰሜኑም የእግዚአብሔር ነው። ነገር ግን እኔ የተወለድኩበት ወላይታ አካባቢ ብዙ ዋጋ የከፈሉ የወንጌል አባቶች የነበሩበት በመሆኑ ከዚያ ጋርም ሊያያዝ ይችላል ብዬ አምናለሁ።ሐሰተኛ ነብያት በብዛት የሚነሱበት ጊዜ እንደሚመጣ በመፅሃፍ ቅዱስም ተፅፏል።እነዚህ ነብያትና ሃዋርያት ሁሉም እውነተኛ ናቸው?እዩ ጩፋ፡ በዚህ ጊዜ ሐሰተኛም እውነተኛም ነብያት አሉ። የሚታወቁት ደግሞ በሥራቸው፤ በፍሬያቸው ነው። እኔ ግን የእግዚአብሔብርን ወንጌል እያገለገልኩ የምገኝ የእግዚአብሔር ነብይ ነኝ ብዬ አምናለሁ።ግን አንተም ገንዘብ ከፍሎ ምስክርነት ያሰጣል፤ ወደ ንግድነት ያደላ ሐይማኖታዊ አካሄድ ይከተላል ትባላለህ?እዩ ጩፋ፡  እውነት ነው ገንዘብ ከፍሎን ነው የሚል ነገር ማህበራዊ ሚዲያ ላይ ተለቆ ነበር። ገንዘብ ከፍሎ የሚለው ነገር ፈጽሞ ውሸት እንደሆነ ግልፅ ማድረግ ስለነበረብኝ እኔም አንዴ መልስ ሰጥቼ ነበር። አጋንንት እስራት ውስጥ ያሉትን ነፃ ለማውጣት ነው የተቀባሁት። ከፍዬ አጋንንት ማስጮኸው ለምንድን ነው? ከፍዬ የማስጮህ ከሆነ የቀን ገቢዬ አስር ሚሊዮን እንኳ ቢሆን አያዋጣኝም። ሰው ደግሞ የማያዋጣውን አይሰራም። ማነው ነብይ ብሎ የሾመህ?እዩ ጩፋ፡ በዚህ ዓለም ሰው ሰውን የሚሾም ቢሆንም እውነተኛ ሿሚ እግዚአብሔር ነው። በቤተክርስትያን ከእኛ የቀደሙ ሰዎች በእኛ ላይ የተገለፀውን ፀጋ አይተው ወንጌላዊ፣ ዘማሪ ወይም ነብይ ብለው ይሾማሉ። እኔም በጣም በማከብራቸውና በምወዳቸው ቄስ በሊና ነው ሃዋርያ ተብዬ ሹመት የተሰጠኝ። ነገር ግን ከእሳቸው በፊት ቦዲቲ በሚባል ቦታ በማገለግልበት ወቅት ነብይ ሆኜ በቤተክርስትያን ሰዎች ተሹሜአለሁ። እንጂ እራሴን ነብይ ብዬ አልሾምኩም።በአንተ ቤተክርስትያን የሚያመልኩ ባለስልጣናት ወይም ታዋቂ ሰዎች አሉ?እዩ ጩፋ፡ ስማቸውን መጥራት ባያስፈልግም እስከ ሚኒስትር ደረጃ ያሉ አሉ። ግን ሰው ስለሚበዛ የስልጣን ደረጃቸው ከሕዝብ ጋር ተቀላቅለው እንዲገቡ የማይፈቅድላቸው አሉ። እነዚህን ሰዎች በተለይ እንደ ሰዉ አጠራር  ቪአይፒ አግኝቼ የማገለግልበት ጊዜ አለ። • ኤርትራ በቤተ ክርስቲያን ስር ያሉ የጤና ተቋማትን ወሰደች የእግዚአብሔር ክብር ከእኔ ይበልጣል ብለው ቦታ ተይዞላቸው ከሰው ጋር ተጋፍተው የሚገለገሉም አሉ። ከአገር ውጪም ለትልልቅ ሰዎች ጸልዬ አውቃለሁ። ለምሳሌ ባለፈው ሱዳን ሄጄ ለፕሬዘዳንት ሳልቫኪር ቤተ መንግሥት ገብቼ ጸልያለሁ። ትልልቅ ሰዎችንም ወደ ቤተ ክርስትያን ጋብዤ አውቃለሁ።



አጋንንት ማውጣትና ካራቴን ምን አገናኛቸው? ካራቴ ታበዛለህ።እዩ ጩፋ፡ ካራቴ የተማርኩት አጋንንት ለማውጣት አይደለም። የለየለት ካራቲስትም አደለሁም። እኛ ጋ ከባህልና ከሁኔታዎች ጋር የተለመደ ነገር አለ። ከተለመደው ውጪ ሌላ አቅጣጫ ይዘሽ ስትነሺ ያስገርማል። አዲስ ነገር ነውና ካራቴው ያስገረመው፣ ያደናገረውና ያስደሰተውም አለ። ሁሌ ካራቴ ሁሌ አጋንንትን ጩኸና ውጣ አልልም። መንፈስ እንዳዘዘኝ ነው ማደርገው። በጌታ በእየሱስ ስም ጩኸና ውጣ ብዬ አዝዤ የወደቀውን መንፈስ አንስተው ሲያመጡ በካራቴ መታሁት፣ በቴስታ መታሁት ምን ጉዳት አለው? በእጅም በእግርም ጥዬ አውቃለሁ ይህን የማደርገው አጋንንት የተመታና የተዋረደ መሆኑን ለማሳየት ካለኝ ፍላጎት የተነሳ ነው። እግዚአብሔር መላ ሰውነቴን እንደሚጠቀም ማሳያም ነው። እኔ በካራቴ ከእኔ በኋላ ደግሞ በሌላ ስታይል አጋንንትን የሚመቱ ሊነሱ ይችላሉ፤ ይህ የራሴ ስታይል ነው። አንዳንዶች ካራቴውን የሚቃወሙት በቅናት፣ ሌሎች ደግሞ ከመፅሐፍ ቅዱስ ውጪ ነው በማለት ነው። ከካራቴም የተሻለ አሰራር ያላቸው ካሉ ግብዣዬ ነው። በቀይ ቦኔቶች ተከበህ ስትንቀሳቀስ ይታያል። እንዴት ነው እንዲህ በወታደሮች የምትጠበቀው?እዩ ጩፋ፡ አንድ ሚሊዮን ሁለት ሚሊዮን ሰዎች በሚገኙበት የሜዳ ላይ መንፈሳዊ ኮንፈረንስ ለህዝብ ደኅንነት ሲባል መንግሥት የጥበቃ ኃይል ያሰማራል። አንዱ ተጠባቂ  እኔ ነኝ፤ ከጌታ በታች እኔን ይጠብቃሉ። ብዙ ሰው ግን እኔ ከፍዬ ያመጣኋቸው ይመስለዋል።ብዙ የፖሊስና የወታደር ልብስ የለበሱን ከኋላህ አሰልፈህ ""የእየሱስ ወታደር ነኝ""ን ስታዘምር የሚታይበት ቪዲዮም አለ?እዩ ጩፋ፡ እሱ እኔ በክልል ባዘጋጀሁት ኮንፈረንስ ከመንግሥት የተቀበሉትን ሃላፊነት ሦስት ቀን በሥራ ላይ በታማኝነት በማሳለፋቸው በመዝጊያው ቀን ኑ ፖሊሶች ብዬ ጠርቼ የፀለይኩበት ነው። ምክንያቱም ለመንግሥት ለአገርም መፀለይ ስላለብን። እነሱም የመንግሥት አንድ አካል ናቸው።ወደ አገር ጉዳይ ከመጣን፤ በአሁኑ ወቅት በርካታ ፕሮቴስታንቶች በመንግሥት ከፍተኛ ስልጣን ላይ ናቸው ይባላል። ይህ ላንተ የተለየ ትርጉም አለው? እዩ ጩፋ፡ በአሁኑ ወቅት በጠላት አይን አገር እየፈረሰ ያለ ይመስላል በእኔ እይታ ግን ጠቅላይ ሚኒስትር ዐብይ ከመጣ በኋላ አገር እየተገነባ ነው። ትልቅ ለውጥ መጥቷል። አንደኛው ለውጥ እግዚአብሔርን የሚያውቅና የሚፈራ መሪ ኢትዮጵያ ላይ መምጣቱ ነው። • ስለኢትዮጵያ የቤተ ክርስቲያን ስዕሎች ምን ያህል ያውቃሉ?ጠቅላይ ሚኒስትሩ ወደ ስልጣን ከመምጣታቸው በፊት እግዚአብሄር በትንቢታዊ መንገድ የሰጠኝን መልእክት አስተላልፌ ነበር። ዩ ቲውብ ላይ ይገኛል። ጠቅላይ ሚኒስትሩ እንደሚመጡ ቀድሞ እግዚአብሄር ተናግሮኝ ተናግሬአለሁ።የፖለቲካ መናጋቱና መናወጡ በየትኛውም ዘመን አለ። ኢትዮጵያ ከመቼውም በላይ ወደ ተነገረላት ከፍታ እየሄደች ያለችበት ጊዜ ላይ ነን።ስለ ኢትዮጵያ ብልፅግና ካነሳህ የልምላሜ ተስፋ የተጣለበት የህዳሴው ግድብ ተሰርቶ የሚያልቅ፤ እውን የሚሆን ይመስልሃል?እዩ ጩፋ፡ በእምነት የምትናገሪው ነገር አለ። እኔም የእምነት ቃል መስጠት እችላለሁ። በግሌ እንደ ቤተክርስትያን የጀመርናቸው ትልልቅ ፕሮጀክቶች አሉ። ሰው ሲያይ የማያልቅ የሚመስለው እኔ ግን እንደሚያልቅ አምናለሁ። ያልቃል የምለው ገንዘብ ስላለ ወይም በሌላ ምክንያት ሳይሆን አማኝ ሰው ስለሆንኩና እምነት የሁሉ ነገር ተስፋ ስለሆነ ነው። እንደዚሁ በእምነት አባይም ተገድቦ ያልቃል ብዬ አምናለሁ።የፕሮቴስታንት እምነት ተከታይ የሆኑ ባለስልጣናት ስለመብዛታቸው ጠይቄህ ነበር . . . ?እዩ ጩፋ፡ ፕሮቴስታንት ስለሆኑ ብቻ ሳይሆን እግዚአብሔርን የሚያውቁና የሚፈሩ በሚለው ብናገር ደስ ይለኛል። ከዚህ በፊት የነበሩት ባለስልጣናት እግዚአብሔርን ካለማወቃቸው የተነሳ ስልጣናቸውን ሰዎችን ለመጉዳት ተጠቅመውበታል። አሁን ግን ፕሮቴስታንት ባለስልጣናቱ ጌታን ስለሚፈሩ ጥሩ ሥራ ይሰራሉ ብዬ አምናለሁ እየሰሩም ነው።ጠቅላይ ሚኒስትሩን ወደ ቤተክርስትያንህ ጋብዘሃቸው ታውቃለህ?እዩ ጩፋ፡ አንድ ጊዜ ጋብዣቸው ነበር ግን በጊዜው ለሥራ ወደ ውጪ ሃገር ሄዱ። ከዚህ በኋላ ግን አንድ ፕሮግራም አለ እዚያ ላይ እንዲገኙ ደግሜ እጋብዛቸዋለሁ፤ እንደሚገኙም ተስፋ አደርጋለሁ።ከጥቂት ዓመታት በፊት አትታወቅም ነበር።ያጣህ የነጣህ ደሃ ሆነህ ታውቃለህ?እዩ ጩፋ፡ እዚህ ደረጃ ከመድረሴ በፊት ሰው በሚያልፍበት መንገድ አልፌአለሁ። ከመታወቄ በፊት ስለ እኔ ሰምተው የማያውቁ በሦስት በአራት ዓመት ወደ ስኬት እንደመጣሁ አድርገው ያስባሉ። ነገር ግን እጅግ አስቸጋሪና ዋጋ በሚያስከፍል መንገድ ነው የመጣሁት። ብዙ ተከታዮች አሉህ ብዙ ሰዎች የተማሩና በኢኮኖሚም ጥሩ ቢሆኑ ይህን ያህል ተከታይ የሚኖርህ ይመስልሃል?እዩ ጩፋ፡ እንደ አሜሪካ የሰለጠነና የበለፀገ አገር ላይም ቢሆን ተከታይ ይኖረኛል ብዬ ነው ማስበው። በጥረቴም በፍልስፍናም አይደለም ሰው የሚከተለኝ። ህዝቡ እንዲከተለኝ የሚያደርግ የእግዚአብሄር ሞገስ ስላለ እንጂ። ሰዎች ድሃ ስለሆኑና ስላልተማሩ ይከተሉኛል ብዬ አላስብም። ጥግ ድረስ የተማሩና ባለፀጎችም አብረውኝ አሉ።ጠቅላይ ሚኒስትሩ ያዘጋጁት ""ገበታ ለሸገር"" ላይ ጋብዘውህ ነበር?እዩ ጩፋ፡አልሰማሁም አጋጣሚ አገር ውስጥም አልነበርኩም።አረቦች ለፈውስ ወደ አንተ እንደመጡ የሚያሳዩ የተለያዩ ቪዲዮዎችን አይቻለሁ። የሶሪያ ስደተኞች ናቸው ወይስ አንተን ብለው የመጡ?እዩ ጩፋ፡ እስከማውቀ እኔ ጋር እግረ መንገዱን የመጣ የውጭ አገር ሰው የለም። ፕሮግራም አስይዘው ትኬት ቆርጠው ነው የሚመጡት። ከኢራን፣ ኢራቅ፣ ዱባይና ኦማን ፕሮግራም አስተርጉመው የሚሆነውን ተአምራት እያዩና እየሰሙ ይመጣሉ።ምን ያህል ሃብት አለህ?እዩ ጩፋ፡ ሃብቴ የማይመረመር የማይቆጠር ሰማያዊ በረከት ነው። በዓለማዊው የባለጠጋ መለኪያ ራሴን እንዴን እንደምገልጽ ግን እንጃ። አገልጋይ ነን ቤተክርስትያንን የምናንቀሳቅስበት ብር ይመጣል። መባ፣ አስራትና ስጦታ እያገኘን ያንን ደግሞ መልሰን ለአገልግሎት እናውላለን። እንደሚታወቀው በአንድ ጊዜ አስራ አራት ሺህ ሰው የሚያስተናግድ 97 ሚሊዮን ብር የሚያስወጣ የአዳራሽ ግንባታ እያካሄድን ነው። በአንድ ዓመት ውስጥ ያልቃል።በግል ያለህ ምድራዊ ሃብትስ?እዩ ጩፋ፡ እስካሁን ያለኝ የማሽከረክረው መኪና ነው።ወንጌልን ከመስበክ ይልቅ ፈውስና ተዓምራት ላይ ያተኩራል እየተባልክ ትተቻለህ?እዩ ጩፋ፡ ቅድሚያ የምሰጠው ለወንጌል ነው። ተዓምራት ወንጌል ከሌለ የለም።ቃል ለወጣበት ዘይት(የተፀለየበት ዘይት) እስከ ሁለት ሺህ ብር ታስከፍላለህም ይባላል?እዩ ጩፋ፡ የተፀለየበት ዘይት(አኖይንቲንግ ኦይል) ሰዎች እኔ መድረስ የማልችልባቸው ቦታዎች እየወሰዱ እንዲፈወሱበት ነው ያዘጋጀነው። አሜሪካ፣ አውሮፓና አረብ አገር እየገባ ነው። አገር ውስጥም በየሰው ቤት እየገባ ነው። እኛ ቤተ ክርስትያን የገባ ሁሉ ይውሰድ የሚል መመሪያ ግን የለም። በነፃ ግን አይሰጥም ምክንያቱም ቤተክርስትያናችን የዘይት ፋብሪካ የላትም። ዘይቱ የሚመጣው ከውጭ ተገዝቶ ነው። ዘይቱ የሚታሸግበት ጠርሙስም የሚመጣው ከውጭ ነው። የጠርሙስ ክዳን፣ ጠርሙስ ላይ የሚለጠፍ ስቲከርም ማምረቻ ፋብሪካ የለንም። ይህን ሁሉ በገንዘብ ስለምናገኝ ነው በገንዘብ የምንቀይረው።የምትጠይቁት ብር የተጋነነ አይደለም ወይ?እዩ ጩፋ፡ አልተጋነነም እንዲያውም እኛ እንደ ቢዝነስ ሰው ብናስብ፤ ዶላር ስለጨመረ ዘይት ጨምሯል ብለን ዋጋ መጨመር እንችላለን። ለቲቪ በወር እስከ 640 ሺህ ብር እንከፍላለን። የቤተክርስትያን ኪራይ፣ የወንበር ኪራይ፣ የአገልጋዮች ክፍያና የሳውንድ ሲስተም የመሰሉ ወጪዎችም አሉ።'ወንጌላይ' የተሰኘው መዝሙር ክሊፕህ፤ ይህንኑ መዝሙር መድረክ ላይ ስትዘምረውም እንቅስቃሴው የወላይተኛ ጭፈራ ነው። እንዴት ነው እንዲህ ፈጣሪ የሚመሰገነው? የሚሉ ሰዎች አሉ።እዩ ጩፋ፡ ጨፋሪዎች ናቸው ከእኛ የኮረጁት። የወላይታ ባህል ጭፈራ ምን እንደሆነ ሳላቅ ለእግዚአብሔር ጨፍሬአለሁ። በቤተክርስትያን ሰው የለመደው ሽብሸባ[ተነስቶ እያሸበሸበ] ስለሆነ ነው። ይሄኛው እንቅስቃሴ ለዘፈን፤ ያ ለእግዚአብሄር ተብሎ የተፃፈ ነገር የለም፤ ሁሉም የእግዚአብሔር ነው። ስለዚህ እኛ ወደፊት የዘፋኞችን እንቅስቃሴ ሁሉ ለእግዚአብሔር ገቢ እናደርጋለን።አለባበስህ ለየት ያለ ነው የልብስ ዲዛይነር አለህ?እዩ ጩፋ፡ አዎ ዲዛይነሮቼ ግብፃዊያን ናቸው ልብሴ እዚያ ነው የሚሰራው።
",https://www.bbc.com/amharic/news-48718892
8,ጄኔራል አብረሃ ወልደ ማርያም (ኳርተር) ማን ነበሩ?,1 ጁላይ 2019,"




መታመማቸው እምብዛምም ሳይሰማ ነው ሞታቸው የተሰማው፤ ከወደ ባንኮክ። ምናልባትም አገሪቱ ሁለት ውድ ጄኔራሎቿን በአሰቃቂ መልኩ ያጣችበት ማግስት መሆኑ የጄኔራሉን የሞት ዜና ጎልቶ እንዳይወጣ አድርጎት ይሆን? እንጂማ የጄኔራል አብረሃ የትግል ታሪክ ደማቅም ዘለግ ያለም ነበር።የትግል ጓዶቻቸው እነ ጄ/ል ታደሰ ወረደና ጀኔራል ቢተው በላይ ለቢቢሲ የመሰከሩትም ይህንኑ ነው።ለመሆኑ ጄ/ል አብረሃ ለምን ኳርተር ተባሉ?•በሃየሎም ይምሉ የነበሩት ጄነራል ሰዓረ መኮንን ማን ናቸው?ጄኔራሉን የሚያውቁት ሰዎች የቅጽል ስማቸውን አመጣጥ እንዲህ ይተርካሉ።በአንድ ወቅት ደቡብ ትግራይ ዋጅራት አካባቢ 12 የሚሆኑ የሕወሓት ወታደሮች እጅግ ተራቡ። የሚላስ የሚቀመስ ጠፋ። ታጋይ አብረሃ ተረኛ የሌሊት ጠባቂ ነበር። ተጨነቀ። ሌሊቱ ከመጋመሱ በፊት ከየትም ተሯሩጠው ሦስት እንጀራ ከአንዲት እናት አገኘና ለታጋይ ጓዶች «ዛሬ እንጀራ ኳርተር ኳርተር ነው የሚደርሰን» አለ። ሩብ እንጀራዋን ለ12 ጓዶቹ አከፋፈለ። ለዚያች የረሀብ ምሽት መታሰቢያ ጓዶቹ «ኳርተር» አሉት። አንድ አራተኛ እንደማለት። ቅጽል ስሙ የትግል ስሙ ሆነና በዚያው ጸና። እስከ ሕይወቱ ፍጻሜ ድረስ ከዋና ስሙ በላይ ኳርተር የሚለው ስሙ ገነነ።•ጠቅላይ ኤታማዦር ሹም ጄኔራል ሰዓረ መኮንን መገደላቸው ተነገረ በትግራይ ማዕከላዊ ዞን በእንዳባፃህማ ወረዳ እንዲጪዋ ቀበሌ ነሐሴ በ1953 ዓ.ም የተወለዱት ጀኔራል አብርሃም ይቺን ምድር ሲለዩ ዕድሜያቸው 58 ደርሶ ነበር።ከተራ ወታደርነት የጀመረው የትጥቅ ትግል ታሪካቸው እስከ ጦር አዛዥነት በኋላም እስከ የዘመቻ መምሪያ ኃላፊነት አድርሷቸዋል። ከደርግ ሥርዓት መወገድ በኋላ በመካከለኛና ከፍተኛ ኃላፊነቶች በጦር ሠራዊቱ ውስጥ ያገለገሉት ጄኔራል አብረሃ በርዋንዳ የሰላም ማስከበር ተልእኮ የመጀመርያው የጉና ሻለቃን በምክትል አዛዥነት የመሩትም እርሳቸው ነበሩ። 



ጡረታ እስከሚወጡበት ቀን ድረስ በተለይም በቀደምው ጠቅላይ ሚኒስትር የመጨረሻ ወራት የኳርተር ስም በክፉም በበጎም ሲነሳ ቆይቷል። ጄኔራሉ በደቡብ ምሥራቅ እዝ ዋና አዛዥ በነበሩበት ወቅት ተፈጸሙ በሚባሉ የሰብአዊ መብት ጥሰቶች እጃቸው ነበረበት ብለው የሚከሷቸው ጥቂት አይደሉም። የሂውማን ራይትስ ዎች የኢትዮ-ኤርትራ ተመራማሪ  ፌሊክስ ሆርን ለቢቢሲ በሰጡት አጭር የድምጽ ማስታወሻ ስለ ጄኔራሉ ይህንን ብለዋል።«ጄ/ሉ በምሥራቅ እዝ አዛዥ ሳለ ሠራዊቱ በኦጋዴን ነጻ አውጪ ላይ ጥቃት ሰንዝሯል። በዚያን ጊዜ በሠራዊቱ የጦር ወንጀሎች የሰብአዊ መብት ጅምላ ጥሰቶች ተፈጽመዋል። የጅምላ ግድያዎች ከመፈጸማቸውም በላይ ሴቶች ተደፍረዋል። በ2007/8 እና 9 ጄ/ሉ የሚመሩት ሠራዊቱ በዚህ ድርጊት ውስጥ ተሳትፎ ካደረገ በኋላ በክልሉ ልዩ ኃይል ወደ ማደራጀት ነው የተገባው። አብዲ ኢሌ የክልሉ ፕሬዝዳንት ከሆኑ በኋላ ልዩ ፖሊስም የተለያዩ ተመሳሳይ ሰብአዊ መብት ጥሰቶች ሲፈጽም ነው የነበረው። ሂውማን ራይትስ ዎች በዚህ ረገድ በርካታ ሰነዶችን ሰንዷል።•ራሱን አጥፍቷል የተባለው የጄነራል ሰዓረ ጠባቂ ሆስፒታል እንደሚገኝ ተገለፀ እኔም በቅርቡ አካባቢው በነበርኩ ጊዜ እዚያ የተፈጸሙ ወንጀሎችን በተመለከተ ተጠያቂነት እንዲኖር ሕዝቡ ጥያቄ ሲያነሳ ነበር። ጄ/ል አብረሃ በሚመሩት ሠራዊት ስለተፈጸሙ የጅምላ ግድያዎች እንዴት ተጠያቂነት አይኖርም? እንዴትስ ምርመራ አይደረግም ሲሉ ነበር። ቢያንስ በጠቅላይ ሚኒስትሩ ደረጃ ወንጀል ስለመፈጸሙ እንዴት አይገለጽም ሲሉ የአካባቢው ነዋሪዎች ይህን ጉዳይ በስፋት አንስተውልኛል።""ባልደረባችን ግርማይ ገብሩ ያነጋገራቸው በጄኔራሉ የቀብር ሥነ ሥርዓት ተገኝቶ ያነጋገራቸው ነባር ታጋይ ጄኔራል ታደሰ ወረደ በበኩላቸው ኳርተር በክልሉ ሰላምንና መረጋጋትን ያመጣ ቆፍጣና ወታደር ነበር ይላሉ።«ጄኔራል አብረሃ የተሰጠውን ኃላፊነት ቆንጥጦ የሚሰራ፣ በእልህ የሚፈጽም ሰው ነበር። እሱ ግዳጅ ተሰጥቶት ያልፈጸመው ነገር የለም። የምሥራቅ እዝ አዛዥ ሳለ መደበኛ ያልሆኑ ዊጊያዎች ነበር የሚደረጉት ኦብነግንና አልሸባብ ጋር ነበር የሚታገለው። በተለይም  በጸረ ሽምቅ ዉጊያዎች ክልሉን በማጽዳት ልማትንና መረጋጋትን ለማምጣት በኩል ትልቅ ሥራ ሠርቷል። አካባቢውን በጥሩ ሁኔታ ያረጋጋ እንደነበር ነው የማውቀው። ኳርተር ንቁ፣ ጥንቁቅና ተጠራጣሪ ሰው ነበር።»



ትምህርታቸውን ገታ አድርገው ወደ ትግል የገቡት ጄኔራል አብረሃ ከድል በኋላ ያቋረጡትን ትምህርት ቀጥለውበታል። በአዲስ አበባ ግንቦት 20 2ኛ ደረጃ ትምህርት ቤት ከተማሩ በኋላ በአስተዳደር የመጀመርያ ዲግሪ በአመራር ሳይንስ ደግሞ ከግሪንዊች ዩኒቨርስቲ ሁለተኛ ዲግሪን አግኝተዋል።አብረሃ ወ/ማርያም ኳርተር የሙሉ ጄኔራልነት ማዕረግ ያገኙት በቀድሞው ጠቅላይ ሚኒስትር ኃይለማርያም ደሳለኝ ጊዜ ሲሆን በጡረታ የተሰናበቱት ደግሞ የጠ/ሚ ዐብይ አህመድን መምጣት ተከትሎ ነው።•ጄኔራል አደም የጦር ኃይሎች ጠቅላይ ኤታማዦር ሹም ሆነው ተሾሙጄኔራል አብረሃ ለሁለት ሳምንት በአይደር ሪፈራል ሆስፒታል ተኝተው ታከሙ፤ አልተሻላቸውም። ለከፍተኛ ሕክምና ወደ ታይላንድ አቀኑ። ሰኔ 21፣ 2011 የሞታቸው ዜና ተሰማ።የጄኔራሉ የቀብር ሥነ ሥርዓት በመቀሌ ካቴድራል ቅዱስ ገብርኤል ከጄራናል ሰዓረ መኮንንና ጄኔራል ገዛኢ አበራ ጎን ተቀብረዋል።ጄኔራል አብረሃ የሁለት ወንድና የሁለት ሴት ልጆች አባት ነበሩ።ዛሬ ለክብራቸው 15 ጊዜ መድፍ ተተኩሷል።
",https://www.bbc.com/amharic/news-48833050
9,"""ብ/ጄነራል አሳምነው በባጃጅ ለማምለጥ ሲሞክሩ ነው የተገደሉት''",28 ጁን 2019,"




በወቅታዊ ጉዳዮች ላይ መግለጫ የሰጠው የጠቅላይ ሚንስትሩ ጽ/ቤት ሰሞኑን በአማራ ክልል የተፈጸመው የመፈንቅለ መንግሥት ሙከራ ሃገሪቱ የተያያዘችውን ሽግግር አያደናቅፍም ብሏል።በአዲስ አበባ እና በባህር ዳር የተፈጸሙ ግድያዎችን የማጣራት ስራዎች እየተከናወኑ መሆኑም ያስታወሱት የጠቅላይ ሚንስትሩ ፕሬስ ሴክሬታሪያት ቢልለኔ ስዩም፤ በአሁኑ ወቅት የፌደራል እና የአማራ ክልል በቅርበት አብረው እየሰሩ መሆኑን ተናግረዋል። • “የኢህአፓና መኢሶን ነገር አማራ ክልል ላይ ሊከሰት ይችላል ብዬ ነበር” • ""ከፍተኛ ችግር ውስጥ ገብተናል. . . ግን እናሸንፋለን""• ""በዚህ መንገድ መገደላቸው ከፍተኛ የፀጥታ ችግር መኖሩን ያሳያል"" ጄነራል ፃድቃን በአማራ ክልል የተሞከረው መፈንቅለ መንግሥት አራት ቁልፍ ቦታዎች ላይ ያተኮረ እንደነበረ ፕሬስ ሴክሬታሪዋ ተናግረዋል። በወቅቱ በባህር ዳር የነበረውን ሁኔታ ሲያስረዱ ''በቅድሚያ ብርጋዴር ጄነራል አሳምነው ጽጌ በክልሉ ፕሬዝዳንት ቢሮ በመገኘት የተፈጸመውን ግድያ ትዕዛዝ ሲሰጡ ነበር'' ብለዋል።ብ/ጄነራል አሳመነው የስብሰባ አደራሽ ውሰጥ አይግቡ እንጂ በግቢ ውሰጥ ሆነው ትዕዛዝ ሲሰጡ ነበር ያሉት ፕሬስ ሴክሬታሪዋ ይህም የክልሉ ፕሬዝደንት ዶ/ር አምባቸው መኮንን እና በሌሎች ላይ ጥቃት የተሰነዘረበት ቦታ መሆኑን አስታውሰዋል።ብ/ጄነራል አሳምነው ከክልሉ ፕሬዝዳንት ቢሮ ወደ የክልሉ ባለስልጣናት መኖሪያ ወደሆነው ስፍራ (ገስት ሃውስ) ማቅናታቸውን ቢልለኔ ስዩም ይናገራሉ። ''በዚህም ስፍራ (የባለስልጣናት መኖሪያ ስፍራ) ሌሎች ባለስልጣናትን ከማፈን በተጨማሪ ወደ የአማራ መገናኛ ብዙሃን ኤጀንሲ ዋና ሥራ አስኪያጅ ጋር በመደወል ኦፕሬሽኖች መወሰዳቸውን እና ቀጣይ እርምጃን በተመለከተ መግለጫ እንደሚሰጥ ለህዝብ እንዲያሳውቅ ትዕዛዝ አስተላልፈው ነበር።'' ''ሶስትኛው ስፍራ የክልሉ ፖሊስ ከፖሚሽን ቢሮ ነው።'' ያሉት ብልለኔ፤  በዚሁ ስፍራ የክልሉን ፖሊስ ኮሚሽን እና የክልሉን ልዩ ኃይል አዛዥ ለስበሰባ በመጥራት ታፍነው እንዲያዙ ማድረጋቸውን ተናግረዋል። በዚህም ምክንያት ሁለቱ የጸጥታ ኃይል ሃላፊዎች እየተካሄደ የነበረውን የመፈንቅለ መንግሥት ማክሸፍ ሥራን ማገዝ እንዳልቻሉ ጠቁመዋል። አራተኛው ስፍራ ደግሞ የክልሉ ምክትል ፖሊስ ኮሚሽነር መኖሪያ ቤት እንደሆነ እና እሳቸውም ሊገደሉ በእቅድ ከተያዙ ሰዎች መካክለ እንደሚገኙበት ፕሬስ ሴክሩታሪዋ ተናግረዋል። የክልሉ እና የፌደራል ጸጥታ ኃይል አባላት እርምጃ ሲበረታ ብ/ጄነራል አሳምነው ጉዳት እንደደረሰባቸው እና በቪ 8 መኪና ታጅበው ማምለጣቸውን ተነግሯል። ከሁለት ቀናት በኋላም በባለ ሶስት እግር መኪና ወይም ባጃጅ ወደ ጎንደር ሊያመልጡ ሲሉ ዘንዘልማ ተብሎ በሚጠራ ስፍራ በክልሉ ልዩ ኃይል መገደላቸውን ቢልለኔ ስዩም አስታውቀዋል። 
",https://www.bbc.com/amharic/news-48803468
10,የሕክምና መስጫ ከሆስፒታል ይዞ ሊወጣ ነበር የተባለው ጥቁር አሜሪካዊ ጉዳይ እያወዛገበ ነው,2 ጁላይ 2019,"



Image copyright
Getty Images

የአሜሪካ ፖሊስ፤ በኢሊኖይስ ግዛት ሆስፒታል አቅራቢያ መድሃኒት ለመስጠት የተገጠመለትን የአይቪ ማሽን ከሆስፒታል ይዞ ሊወጣ ነበር ያለውን ጥቁር አሜሪካዊ በቁጥጥር ስር ያዋለበትን መንገድ እየመረመረ መሆኑ ተሰማ።የቺካጎ ነዋሪ የሆነው የ24 ዓመቱ ጥቁር አሜሪካዊ ፣ ሻኩዌል ዱክ የሚባል ሲሆን ኒሞኒያ ታሞ ነበር ሆስፒታል የገባው።ሻኩዌል እንደሚለው፤ በሃኪሙ ትዕዛዝ ሰውነቱን ለማንቀሳቀስ አጭር የእግር ጉዞ ለማድረግ ከሆስፒታሉ ሲወጣ የሆስፒታሉ ጥበቃ ""የተሰካልህን የመድሃኒት መስጫ ማሽን ልትሰርቅ ነው"" በማለት በቁጥጥር ሥር አውሎታል። • ማጤስ እንደሳንባችን ሁሉ ዓይናችንንም ይጎዳል• በኢትዮጵያ የኤሊ አደን ለምን አየተበራከተ መጣ? ሻኩዌል ዘርን መሰረት ያደረገ ጥቃት ተፈጽሞብኛል የሚል ክስ ከፍቷል። ፖሊሶች ባልደረባቸው ''ማድረግ የሚገባውን በትክክል ፈጽሟል'' ካሉ በኋላ ሁኔታውን በገለልተኛነት የሚያጣራ ቡድን አዋቅረዋል።ሻኩዌል እየታከመበት የነበረው 'ፈሪፖርት ሔልዝ ኔትዎርክ ሜሞሪያል ሆስፒታል' በጉዳዩ ላይ ያለው ነገር የለም። ጉዳዩ የተከሰተው ከጥቂት ሳምንታት በፊት ቢሆንም የአሜሪካ መገናኛ ብዙሃን ዜናውን ከተቀባበሉት በኋላ የአሜሪካውያን መነጋገሪያ ሆኖዋል። • ኢትዮጵያ ከገባችበት የፖለቲካ ቅርቃር እንዴት ትውጣ?ሻኩዌል፤ ሐኪሞች እየተዘዋወረ እግሩን እንዲያፍታታ ከነገሩት በኋላ ዘረኛ የሆነ ነጭ ጥበቃ በቁጥጥር ስር እንዳዋለውና የተሰካለትን አይቪ ኢ-ቤይ ላይ ሊሸጠው እየወሰደው መሆኑን በመግለፅ ፖሊስ መጥራቱን በፌስቡክ ገፁ ላይ አስፍሯል።ፖሊስም ለመስረቅ በመሞከር ወንጀል በቁጥጥር ስር አውሎታል።ሻኩዌል እንደሚለው በቁጥጥር ስር በዋለበት ወቅት አይቪው የተነቀለው በዶክተሮች ሳይሆን በፖሊስ ነው።""ፖሊስ፣ የአየር መተንፈሻዬንና መድሃኒቴን ነቃቅሎ ወደ ፖሊስ ጣቢያ ሲወስደኝ መኪና ውስጥ ያንቀጠቅጠኝ ጀመር፤ መተንፈስም አልቻልኩም። ከፖሊሱ ለመተንፈስ የሚያግዘኝን መሣሪያ ለመውሰድ የተወሰነ ጊዜ ፈጅቶብኛል። በኋላም ራሴን ስስት መተንፈሻውን ገጠሙልኝ"" ብሏል።የፍሪፖርት ፖሊስ በፌስ በክ ገጹ ላይ ""ፖሊስ የተከሰተውን ጉዳይ አጣርቶ ሙሉ በሙሉ መረጃ እስኪሰጥ ድረስ ህብረተሰቡ የራሱን መላምት ከመስጠት እንዲቆጠብ"" ጠይቋል።• ሲሪላንካ የሞት ቅጣትን ለማስፈፀም ሁለት አናቂዎች ቀጠረች የሕመምተኛው መሣሪያ የተነቀለው በፖሊስ ሳይሆን በህክምና ባለሙያ መሆኑንም ጨምሮ አስረድቷል።የአካባቢው ባለሥልጣናት፤ ህምተኛው የአይቪ ማሽኑ ተሰክቶለት የሆስፒታሉን ሕንፃ ለቆ እንዲወጣ እንዳልተፈቀደለት ተናግረዋል።ሻኩዌል በሚቀጥለው ወር ፍርድ ቤት እንደሚቀርብ የመገናኛ ብዙኀን ዘገባ ያስረዳል።
",https://www.bbc.com/amharic/news-48836252
