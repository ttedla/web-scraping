ደረጃ,ርዕስ,ቀን,ዜና,ድረ-ገጽ
1,ቀብር አስፈጻሚዎች ከሞት አስነሳሁ ያለውን ፓስተር ሊከሱ ነው,27 ፌብሩወሪ 2019,"



Image copyright
ALPH LUKAU/FACEBOOK


አጭር የምስል መግለጫ

                    ፓስተር አልፋ ሉካው ከሞት አስነሳሁት ካለው ግለሰብ ጋር
                

ደቡብ አፍሪካ ውስጥ የሚገኙ የቀብር አስፈጻሚዎች የሞተን ሰው አስነሳሁ ያለን አንድ እራሱን ነብይ ብሎ የሚጠራን ግለሰብ ፍርድ ቤት እናቆማለን እያሉ ነው።ቀብር አስፈጻሚዎቹ እንደሚሉት ፓስተር አልፋ ሉካው ከሞት ማስነሳት እንደሚችል ለምዕመናኖቹ ለማሳየት ባቀናበራው ሀሰተኛ ድርጊት ውስጥ ሳያውቁ እንዲሳተፉ ስላደረጋቸው ነው ጉዳዩን ወደ ሕግ ለመውሰድ የወሰኑት።በበርካታ ሰዎች እየታየ ባለው ተንቀሳቃሽ ምስል ላይ ፓስተር አልፋ ሉካው ከፊቱ ከተቀመጣ የሬሳ ሳጥን ውስጥ ያለን አስከሬን ""ተነስ"" በማለት ከፍ ባለ ድምጽ ሲያዝ፣ ሳጥን ውስጥ ያለው ግለሰብ ሲነሳና ምዕመኑም በደስታ ሲጮሁ ይታያል።• በምሥራቅ ወለጋ የአራት ቀን ሬሳ አስነሳለሁ ብሎ መቃብር ያስቆፈረው 'ነብይ' በቁጥጥር ሥር ዋለየቀብር አስፈጻሚዎቹ ክስም ከዚሁ ጋር የተያያዘ ነው። ምክንያታቸውንም ሲያስቀምጡ በዚህ የተቀነባበረ ድርጊት ውስጥ ተሳታፊ እንድንሆን ተደርገናል ነው የሚሉት።በዚህ ድርጊትም ደቡብ አፍሪካ ውስጥ ጆሃንስበርግ አቅራቢያ የሚገኘው የፓስትር ሉካው ቤተክርስቲያን ከበርካቶች ውግዘት የገጠመው ሲሆን መሳለቂያም ሆኗል።  ""እንዲህ አይነት ተአምር የለም"" ሲል የደቡብ አፍሪካ የባህል፣ ሃይማኖትና የቋንቋ ማሰፋፋትና ጥበቃ ኮሚሽን ለሃገሪቱ ብሔራዊ የቴሌቪዥን ጣቢያ ገልጿል።  ጨምሮም ""እንዲህ አይነት ነገሮች ተስፋ መቁረጥ ከገጠመው ሕዝብ ላይ ገንዘብ ለመሰብሰብ የሚፈጥሩት ነው"" ብሏል።• በደቡብ ኢትዮጵያ አጥማቂው በአዞ ተገደሉሦስት የቀብር አስፈጻሚ ድርጅቶች ሳያውቁ በዚህ ድርጊት ውስጥ እንዲሳተፉ በመደረጋቸው በመልካም ስማችን ላይ ጉዳት ደርሷል በሚል ሕጋዊ እርምጃ እንደሚወስዱ ተናግረዋል።ሦስቱ የቀብር አስፈጻሚ ድርጅቶች ለመገናኛ ብዙሃን እንደተናገሩት የቤተክርስቲያኑ ተወካዮች በተለያየ መንገድ አታለው በድርጊቱ ውስጥ እንድንሳተፍ አድርገውናል ብለዋል።""የሟች ቤተሰብ ነኝ"" የሚል ግለሰብ ወደ አንደኛው የቀብር አስፈጻሚ ድርጅት ቀርቦ ከሌላ የቀብር አስፈጻሚ ድርጅት ጋር አለመግባባት ውስጥ እንደገቡ መናገሩን፤ በተጨማሪም በግል መኪናቸው ላይ የሌላኛውን የቀብር አስፈጻሚ ስም በመለጠፍ እውነተኛ ለመምሰል መሞክራቸው ተገልጿል። • ዚምባብዌ ኤች አይ ቪ እፈዉሳለሁ ያለዉን ፓስተር ቀጣችለዚህ ድርጊት ጥቅም ላይ የዋለው የሬሳ ሳጥንም ከሌላ የቀብር አስፈጻሚ ድርጅት መምጣቱም ተነግሯል።  'ሃሌሉያ ሚኒስትሪስ ኢንተርናሽናል' በመባል የሚታወቀው የፓስተር ሉካው ቤተክርስቲያን በጉዳዩ ላይ ምላሽ እንዲሰጥ በቢቢሲ ለቀረበለት ጥያቄ ፈቃደኛ ሳይሆን ቀርቷል። ይህ ነገር ይፋ ከወጣ በኋላም በፓስተሩ አማካይነት ከሞት ተነስቷል ስለተባለው ሰው ዜና ቤተክርስቲያኑ ማስተባበያ እየሰጠ ነው። ሞተ የተባለው ግለሰብ ወደ ስፍራው ሲመጣ በህይወት እንደነበረም እየተነገረ ነው።• ሰባኪው አውሮፕላን ግዙልኝ አለበዚሁ ዙሪያም 'ሃሌሉያ ሚኒስትሪስ ኢንተርናሽናል' ለመገናኛ ብዙሃን እንደተናገረው ""በእግዚአብሔር የተጀመረውን ግለሰቡን ከሞት የማስነሳት ተአምር ፓስተር ሉካው አጠናቆታል"" ሲል ምላሽ ሰጥቷል።ይህ የአንድን ግለሰብ ከሞት መነሳትን የሚያሳየው ቪዲዮ በስፋት መሰራጨትን ተከትሎ በሃሰተኛ ፓስተሮች ዙሪያ ሃገር አቀፍ ክርክር እየተደረገ ሲሆን ድርጊቱም ከቀደምት የዕምነት ተቋማት በኩል ውግዘትን አስከትሏል።
",https://www.bbc.com/amharic/news-47382341
2,የራስ ተፈሪ እምነት ተከታዮች ከሻሸመኔ ወደ ሐረር ሊጓዙ አስበዋል። ለምን?,27 ፌብሩወሪ 2019,"




«ወደ አህጉረ አፍሪካ ተመልከቱ! አንድ ጥቁር ይነግሣል፤ ነፃነትም ይሆናል» ጃማይካዊው የመብት ታጋይ ማርከስ ጋርቬይ ነበር ይህን 'የተነበየው'።  ኢትዮጵያን ከአራት አሥርት ዓመታት በላይ የገዙት ቀዳማዊ አፄ ኃይለ ሥላሴ በ1923 ዓ. ም. የንግሥና ዙፋናቸውን ጫኑ። የእሳቸው ንግሥና ዜና አህጉረ አፍሪካን አልፎ ጃማይካ ደረሰ። ወሬውን የሰሙ የራስ ተፈሪ እምነት ተከታዮች 'ፈጣሪ በሥጋ ተገልጿ፤ ጠባቂያችን ነግሧል' በማለት ወደ ኢትዮጵያ ጎረፉ።• ጃንሆይና ራስ ተፈሪያንራስ ተፈሪያን 'ጃህ' እያሉ የሚጠሯቸው ጃንሆይ፣ በፈረንጆቹ 1966 ዓ. ም. ወደ ጃማይካ አቀኑ። ሥፍር ቁጥር የሌለው ሰው ተቀበላቸው። ባዩትም ነገር እጅግ ተደነቁ። እሳቸው ወደ ኪንግስተን ባቀኑ ጊዜ የሰማይ ውሃ ዓይንሽን ለአፈር ብሏት የነበረችው ጃማይካ በዝናብ እንደራሰችም ይነገራል።የሬጌ ሙዚቃ ንጉሡ ቦብ ማርሌም በሙዚቃው አፍሪካን እና ኢትዮጵያን እንዲሁም ንጉሡን የመፃኢ ዘመን ተስፋ እና መጠጊያ አድርጎ ይስላቸው ነበር። ለአፍሪካ አንድነት በሠሩት ውለታ ሊታወሱ ይገባል ተብሎ በቅርቡ ሃውልት የቆመላቸው ጃንሆይም ወደ አፍሪካ መመለስ ለሚሻ ጥቁር ይሁን በማለት ሻሸመኔ አካባቢ 200 ሄክታር ገደማ መሬት ለገሱ።የራስ ተፈሪ እምነት ተከታዮች ከደቡባዊ የአፍሪቃ ክፍል እስከ ምዕራቡ ጥግ፤ ከሰሜን እስከ ምስራቅ ይገኛሉ። እንደ ሻሸመኔ ግን ያለ አይመስልም።• ሀሁ አስቆጣሪው ጃማይካዊመጀመሪያ ላይ 12 ጃማይካዊያን ብቻ ወደ ሻሸመኔ እንዳቀኑ ይነገራል። ኋላ ላይ ግን የትየለሌ ራስ ተፊሪያኖች ጉዟቸውን ወደ ሻሸመኔ አደረጉ።አሁን ላይ ሻሸመኔ ውስጥ በርካታ የራስ ተፈሪ እምነት ተከታይ ጃማይካዊያን ይኖራሉ። አሁን ግን ትኩረቱ ከአራት አሥርት ዓመታት በላይ ከቆዩባት ሻሸመኔ ወደ ሐረር የዞረ ይመስላል። ለምን? ከሻሼ ወደ ሐረር ራስ እዝቄል ኩማ ለበርካታ ዓመታት ኢትዮጵያ ውስጥ የኖረ የራስ ተፈሪያን እምነት ተከታይ ነው። ኢትዯጵያ ውስጥ ወልዶ ከብዷል። ሕይወቱን መሥርቷል።ከሻሸመኔ ወደ ሐረር የሚደረገውን መንፈሳዊ ጉዞ የሚመራው ራስ እዝቄል ኩማ ለራስ ተፈሪያን ማሕበረሰብ ከሻሸመኔ ይልቅ ሐረር የተሻለ ቅርበት እንዳላት ይናገራል።«ልንሆን የሚገባው ሐረር ነው። 'ጃህ'፤ ንጉሳችን የተወለዱበት ሥፍራ ነው። እዚያ ኪዳነ ምሕረት ቤተክርስትያን አለች። እዚያ ነው እትብታቸው የተቀበረው» ይላል።• ቀራፂው ስለ አፄ ኃይለ ሥላሴ ሐውልት ይናገራልእርግጥ ነው ይህን ጉዞ ለማድረግ ቆርጠው የተነሱ ራስ ተፈሪያኖች ጥቂት እንደሆኑ ራስ እዝቄል አይሸሽግም። መኖሪያቸውን ሐረር ያደረጉ ጃማይካውያን እንዳሉም ይናገራል። «ጉዞው ለኛ ትልቅ ትርጉም አለው። ወደ ሐረር እንድንጓዝ የሚያደርግ መንፈሳዊ ጥሪ ደርሷል። ይህን ጉዞ እኛ ለመጀመር እናስበው እንጂ ጥሪው ለሁሉም የራስ ተፈሪያን እምነት ተከታዮች ነው።»ራስ ኩማ ሐረር ለራስ ተፈሪ እምነት ተከታዮች ያላትን ሥፍራ ሲያስረዳ፤ «እኔ ሁሉም የራስ ተፈሪ እምነት ተከታይ በሕይወት ዘመኑ አንዴ ኤጀርሳ ጎሮን ቢያይ ደስ ይለኛል። የእስልምና እምነት ተከታዮች ወደ መካ እንደሚያቀኑት ሁሉ የኦርቶዶክስ እምነት ተከታዮች ቤተልሔምን ለማየት እንደሚጓጉት ሁሉ እኛም ሐረርን ማየት እንናፍቃለን» ይላል።




አጭር የምስል መግለጫ

                    ኤጀርሳ ጎሮ ላይ ሊገነባ የታሰበው የራስተፈሪያን ቤተክርስትያን ንድፍ
                

ግን ግን የራስ ተፈሪ እምነት ተከታዮች ሐረር ውስጥ እንዴት ያለ ማሕበረሰብ ይሆን ለመመሥረት የሚሹት? ራስ እዝቄል ጉዞው ገና ጅማሮ ላይ ያለ ቢሆንም ልናቋቁም ያሰብነው ማሕበረሰብ ሻሸመኔ ከሚገኘው ለየት ያለ ነው ይላል።«ለሁሉም የራስ ተፊሪያን እምነት ተከታይ የሚሆን ምቹ ሥፍራ እንዲሆን ነው ፍላጎታችን። እዚያ ከሚኖረው ማሕረበሰብ ተነጥለን የመኖር ዕቅድ የለንም። አንድነትን መሠረቱ ያደረገ፤ እርስ በራስ የሚከባበር እና የሚግባባ ማሕበረሰብ የመፍጠር ፍላጎት አለን።» • ከተማ ይፍሩ፡ ያልተነገረላቸው የአፍሪካ አንድነት ባለራዕይከአርባ ዓመታት በላይ ጃማይካውያንን ያስጠለለችው ሻሸመኔስ ምን ይሰማት ይሆን? ራስ እዝቄል ጉዞው ከሻሸመኔ ጠቅልሎ ወጥቶ ወደ ሐረር የሚደረግ 'ፍልሰት' ተደርጎ እንዳይታሰብ ይሰጋል።«ጉዳዩ አዲስ ምዕራፍ የመክፈት ጉዳይ ነው። በርካቶቻችን በምዕራብ ሃገራት ተጠልለን የምንኖር ነበርን። አሁን ግን አንድ የሚያደርገንን ነገር እንፈልጋለን። ይህን ስናስብ ደግሞ 'ጃህ' ከተወለዱበት ሥፍራ የተሻለ ቦታ የሚገኝ አይመስለኝም።»ኤጀርሳ ጎሮጉዞው ጅማሬ ላይ ነው ያለው። ኤጀርሳ ጎሮ ላይ አንድ ቤተክርስትያን የማነፅ ሥራ ከዕቅዱ መካከል ይገኛል። በሁለት ዓታት ጊዜ ውስጥ ብዙ ነገሮች ተሳክተው ጉዞ ሻሸመኔ - ሐረር የተሳካ እንደሚሆን ራስ እዝቄል እምነት አለው። ከሐረሪ ክልል ባህል እና ቱሪዝም ቢሮ ጋር በትብብር እየሠሩ እንደሆነም ይናገራል። የኢትዮጵያ ኦርቶዶክስ ተዋህዶ ቤተክርስትያን የምስራቅ ሐረርጌ ፅህፈት ቤት ጉዞው የተሳካ አንዲሆን ከራስ ተፈሪያኖች ጋር በጥምረት እንዲሰራ እንደሚፈልጉ ራስ እዝቄል ይጠቁማል።• ማንዴላን ውትድርና ያሰለጠኑት ኢትዮጵያዊበመላው ዓለም የሚገኙ ራስ ተፈሪያኖች ለጉዳዩ ጆሮ መስጠት እንደጀመሩ የሚናገረው ራስ እዝቄል ቤተክርስትያን የማነፁን ሥራ እንዲሁም ሌሎች ተግባራት የሚጠናቀቁ ከሆነ እርዳታው ከዚያም ከዚህም መምጣቱ አይቀርም ባይ ነው።ኤጀርሳ ጎሮ አዲሲቷ የራስ ተፈሪ እምነት ተከታዮች ትሆን ይሆን? በስተመጨረሻ የእምነቱ ተከታዮች የጃንሆይን የትውልድ ስፍራ መጠጊያቸው አድረርገው ኃይማኖታዊ ጉዟቸውን ወደ 'ተስፋይቱ ምድር' ያደርጉ ይሆን?
",https://www.bbc.com/amharic/news-47303251
3,የፈረንሳዩ ኩባንያ በደረሰበት ጫና ሂጃብ መሸጥ አቆመ,27 ፌብሩወሪ 2019,"



Image copyright
DECATHLON MAROC/FACEBOOK

የፈረንሳዩ የስፖርት ትጥቅ አከፋፋይ ኩባንያ ለስፖርተኞች ሂጃብ ማቅረቤን አቁሜያለሁ አለ።ዲካትሎን የተባለዉ ትጥቅ አምራችና አከፋፋይ ኩባንያ ዛቻዎችና የገበያ ማስፈራሪያዎች ስለደረሱብኝ የስፖርተኞች ሂጃብ ማቅረቡን ለጊዜው ትቼዋለሁ ብሏል።ኩባንያዉ የሚያመርተው ሒጃብ ሴት ስፖርተኞች በጨዋታዎች ጊዜ የሚለብሱት ነው። ነገር ግን ይህን አንቀበልም ያሉ ወገኖች በኩባንያዉ ላይ ጫና አሳድረዋል። • ዴንማርክ ሙሉ የፊት ገጽታን የሚሸፍን 'ሂጃብ' አገደችከዚህም በተጨማሪ መንግሥት ሂጃብ ማድረግ የሃገሪቱ መንግሥት ከሃይማኖት ጋር የተለያየ መሆኑን ጥያቄ ውስጥ የሚያስገባ ነው የሚል አስተያየት ሲሰጥ፣ የሕግ ባለሞያዎች ደግሞ ምርቱ እንዳይሸጥ ቅስቀሳ እናደርጋለን የሚል ተቃውሞ መሰንዘራቸው ዲካትሎን ምርቱን እንዲያቆም ካደረጉት ምክንያቶች መካከል ናቸው።የኩባንያዉ  ቃል አቀባይ ዣቬየር ሪቮየር ""ዉሳኔ አሳልፈናል. . . በዚህ ሰዓት ፈረንሳይ ውሰጥ መሸጥ የለበትም"" ብለዋል።ነገር ግን ካሁን በፊት ቃል አቀባዩ ለኤኤፍፒ በሰጡት ቃለ መጠይቅ ""ሂጃብ ገበያ ላይ የምናቀርበው ሁሉንም የዓለም ሴቶች በስፖርት ተሳታፊ እንዲሆኑ ለማድረግ ነዉ"" ብለው ነበር።ጸጉርን ብቻ የሚሸፍነዉ ሂጃቡ ከባለፈው ዓመት መጋቢት ወር ጀምሮ በ49 ሃገራት በስፋት ይሸጥ ነበር። ነገር ግን ይህ በመሆኑ ተቋሙ ባለፉት ወራት የተቃውሞ ይዘት ያላቸው ከ500 በላይ የማስጠንቀቂያ የስልክ ጥሪዎችና የኢሜይል መልዕክቶች ደርሰውኛል ብሏል።• ሂጃብ ለባሿ የሕግ ብቃት መመዘኛ ፈተና ላይ እንዳትቀመጥ ተከለከለች የሀገሪቱ የጤና ሚኒስትር አግነሰ በዚን ""ይህ ልጋራው የማልፈልግ የሴቶች ምርጫ ነው። የፈረንሳይ ኩባንያም ይህን ምርት ባያስተዋውቀው እመርጣለሁ"" የሚል ሃሳብ መስጠታቸዉም ሌላኛው ጫና ተደርጎ ተወስዷል።በተመሳሳይ የፈረንሳይ መንግሥት ቃል አቀባይ አውሮር በርጌ ""እንደሴትነቴና እንደ ፈረንሳያዊ ዜጋ እሴቶቻችንን የማያከብር ምርት ላይ እምነት አለመጣልን እመርጣለሁ"" የሚል መልዕክት በትዊተር ገጻቸው ማስፈራቸው ኩባንያዉን ምርቱ ወደ አለመሸጥ ውሳኔ መርቶታል።ፈረንሳይ መንግሥትን እና ሃይማኖትን የሚለያይ ጠንካራ ሕግ ያላት በመሆኗ ምንም አይነት ሃይማኖታዊ መገለጫ ያላቸዉ አልባሳት በትምህርት ቤቶችና በመንግሥት ተቋማት እንዳይለበሱ ከልክላለች።ፈረንሳይ በ2010 ሙሉ ፊትን መሸፈንን የከለከለች ሲሆን የመብት ተሟጋች ነን የሚሉ ቡድኖች ""ፈረንሳይ ሙስሊም ሴቶችን ታገልላለች፣ እስልምናንም ትጠላለች"" በማለት እየከሰሱ ነው።
",https://www.bbc.com/amharic/news-47382340
4,ኢህአዴግ ከግንባር ወደ ውህድ ፓርቲ ያመራል?,27 ፌብሩወሪ 2019,"



Image copyright
EPRDF

በቅርቡ ጠቅላይ ሚንስትር ዐብይ አህመድ ከሐረሪ፣ ቤኒሻንጉል ጉሙዝ፣ ጋምቤላ፣ አፋርና ሶማሌ ክልል ከተውጣጡ የማኅበረሰብ ተወካዮች ጋር ውይይት ባደረጉበት ወቅት አንድ ጠንካራ አገራዊ ፓርቲ መመሥረት እንደሚያስፈልግ ተናግረዋል።ሁሉም ኢትዮጵያዊ እኩል የሚነጋገርበት፣ የሚወስንበት፣ ድምፁ የሚሰማበት ሥርዓት ለመፍጠር ጥረት እየተደረገ እንደሚገኝም ጠቅላይ ሚንስትሩ በንግግራቸው ገልፀው ነበር።ይህንኑ ተከትሎ ሐሳቡ 'የምር ነው ወይስ የጠቅላይ ሚኒስትሩ የአፍ ወለምታ?' ሲሉ በርካቶች መነጋጋሪያ አድርገውት ቆይተዋል። የኢህአዴግ የሕዝብና የውጭ ግንኙነት ዘርፍ ኃላፊ አቶ ሳዳት ነሻን ኢህአዴግ አንድ ፓርቲ እሆናለሁ ማለቱ እውነት መሆኑን ለቢቢሲ አረጋግጠዋል። • ""ኢህአዴግ ተዳክሟል ብላችሁ እንዳትሳሳቱ"" ጠቅላይ ሚኒስትር ዐብይ አህመድ ""ኢህአዴግ በአራት ብሔራዊ ድርጅቶች ተመሥርቶ እንደ አንድ አገራዊ ፓርቲ እያገለገለ ነው"" የሚሉት አቶ ሳዳት ፓርቲዎቹ ተመሳሳይ ፕሮግራም ስላላቸው፣ በልማት፣ በዲሞክራሲና ሰላምን በማስፈን በጋራ ሲሠሩ በመቆየታቸው ወደ አንድ አገራዊ ፓርቲ ላለመሸጋገር የሚያግዳቸው የለም ብለዋል።አቶ ሳዳት እንደሚሉት ኢህአዴግ አራቱ ፓርቲዎች ብቻ ሳይሆን ሌሎች አጋር ድርጅቶችም ድርጅቱ የበለጠ ተጠናክሮ እንዲቀጥል በማሰብ ይህንኑ የእንዋሃድ ጥያቄ በተደጋጋሚ ሲያቀርቡ ቆይተዋል። ኢህአዴግ ከግንባር ወደ ፓርቲ መሸጋገር አለበት የሚል ጥያቄ ወደ ጉባዔም መጥቶ በተለይ በ11ኛው ድርጅታዊ ጉባዔ ላይ አፅንኦት ተሰጥቶት አቅጣጫ ተቀምጧል።ኢህአዴግ ውስጥ ያሉ ፓርቲዎች የሐሳብ ልዩነቶች ስለመኖራቸው ጉምጉምታው ብዙ ነው። ታዲያ በዚህ ጊዜ ውህደቱ እውን ሊሆን ይችላል ወይ? በሚል ለቀረበላቸው ጥያቄ ""ኢህአዴግ ውስጥ የተለመደ አሠራርና ልምድ አለ፤ ድርጅቱ የትግል ፓርቲ ነው፤ ስለሆነም ኢህአዴግን የመሠረቱት ፓርቲዎች የተለያዩ ክርክሮችና ሐሳቦችን ያቀርባሉ፤ ነገር ግን ኢህአዴግ ይህን እንደ ልዩነት አያየውም"" ብለዋል።እርሳቸው እንደሚሉት ከልዩነትም ይልቅ በውይይቶቹ ለሃገርና ለዲሞክራሲ ሥርዓት ግምባታ ገዥ የሆነ ምክንያታዊ ሐሳቦች ይመጣሉ ብሎ ያምናል-ኢህአዴግ። • ""በረከትና ታደሰ በሙስና መጠርጠራቸው አስደንቆኛል"" አቶ ጌታቸው ረዳአራቱ ፓርቲዎች በሐሳብ ስለመለያየታቸው ቢወራም ኢህአዴግ እንደዚያ ዓይነት ግምገማ እንደሌለውና ድርጅቱ በሥራ አስፈፃሚም ሆነ በምክር ቤት አጀንዳዎች ላይ ልዩነት ፈጥረው የወጡበት ጊዜ እንደሌለ በመግለጽ አቶ ሳዳት ሐሳባቸውን በምክንያት ያስደግፋሉ።በመሆኑም ወደ አንድ ድርጅታዊ ፓርቲ ለመምጣት የሚያግድ ነገር አለ ተብሎ እስካሁን አልተገመገመም ብለዋል።ሁሉም አባል ፓርቲዎች ወደ አንድ ፓርቲ ለመሸጋገር ከዚህ በፊት ባደረጉት ስምምነት መሠረት እየሄደ እንዳለም ገልፀው የድርጅቱ አባላትንም ሕዝብንም በውይይት ለማሳተፍ ተሞክሯል። ይህም የሁሉንም ድርጅቶች ፍላጎትን ያማከለ እንደሆነ ይገልፃሉ።ሐሳቡ መቼ ተነሳ? በማን?እርሳቸው እንደሚሉት ሐሳቡ በአንድ ጀምበር የተጠነሰሰ ሳይሆን ለረዥም ጊዜ በድርጀቱ ሲብላላ ቆይቷል። የዘጠነኛውና የአስረኛው ጉባኤን ጨምሮ በተደጋጋሚ በተለያዩ መድረኮች ላይ ሲነሳ የቆየ ሐሳብም ነው። ነገር ግን ከግንባር ወደ ፓርቲ መሻገር ያስፈልጋል በሚል አፅንኦት ተሰጥቶ የተነሳው በ11ኛው መደበኛ ጉባኤ ላይ ነው። ታዲያ እስካሁን ለምን ዘገየ ተብለው የተጠየቁት አቶ ሳዳት ጥያቄውን በሳይንሳዊ መንገድ በጥናት ለመመለስ ታስቦ እንደሆነ ተናግረዋል። ይኸው ጥናት በዚህ ዓመት መጨረሻ ፍጸሜውን አግኝቶ ለውይይት እንደሚቀርብም ይጠበቃል።""ሁሉም የፓርቲ አባላት ሐሳቡን አንስተዋል፤ አሁን ባለው ሁኔታ ግን አራቱም ድርጅቶች ብቻ ሳይሆኑ ሌሎች አጋር ድርጅቶችም እኛም መካተት አለብን የሚል ጥያቄን ሲያርቡ ቆይተዋል"" ብለዋል ኃላፊው።• ""የሽግግር መንግሥት ተግባራዊ መደረግ አለበት""ይህ የውህደት ጉዳይ በዚህ ወቅት ለመነሳቱ ምን ገፊ ምክንያቶች ይኖሩ ይሆን? አቶ ሳዳት ለጉዳዩ ወቅታዊ ምክንያት የሚጠቀስ ባይኖርም በርካታ ፓርቲዎች መኖራቸው አስፈላጊ እንዳልሆነና ሰብሰብ ማለት እንደሚያሻ አስምረውበታል። ይህ ወደ አንድ ፓርቲ የመሰባሰቡ ነገር በተፎካካሪዎች ብቻ ሳይሆን በኢህአዴግም ያስፈልጋል ብለዋል።ከዚህም ባሻገር ይላሉ አቶ ሳዳት ኢህአዴግ ጠንካራ ፓርቲ ሆኖ የአገሪቱ መሪ መሆን የሚችል ሰው የማፍራት አቅም ለማዳበር ታልሞ እንደሆነ ውህደቱ ያስፈለገበትን ምክንያት በዝርዝር ያስቀምጣሉ።  ይሁን እንጂ አገሪቱ በለውጥ ጎዳና ላይ ከመሆኗ ጋር ተዛምዶ በተለይም ኢትዮጵያዊነት በድርጅቱ ሊቀመንበር ጎልቶ በሚቀነቀንበት ወቅት የውሕደት ሐሳቡ ወደፊት መምጣቱ ለአንዳንዶች በብሔር አደረጃጀትና በፌዴራሊዝም ላይ ለውጥ የሚያጣ ሆኖ ታይቷቸዋል።ፓርቲዎቹ በብሔር የተደራጁና ስማቸውም ብሔርን የሚወክሉ በመሆናቸው ኢህአዴግ ይዋሃዳል ሲባል ፓርቲዎቹ የነበራቸውን አጠቃላይ የብሔር ምንነትን ያጣሉ የሚል ስጋት መፍጠሩም አልቀረም።እርሳቸው ግን ""ሁሉም የጋራ አስተዋፅኦ የሚያደርጉበት እንዲሆን የታሰበ እንጂ ኢህአዴግ በፌደራል ሥርዓቱ ላይ የሚፈጥረው ለውጥ የለም፤ ግምባሩን ወደ አንድ ፓርቲ ማምጣት ማለት ወደ አሃዳዊ ሥርዓት ይመጣል ከሚለው ሃሳብ ጋር አይገናንኝም"" ሲሉ ሞግተዋል።የህወሓት ማዕከላዊ ኮሚቴ አባል የሆኑት ዶ/ር ፍሰሐ ሐፍተ ጽዮን በበኩላቸው ""ወደ ውህደት ከመኬዱ በፊት ብዙ የቤት ሥራዎች መሠራት ይኖርበታል"" ሲሉ አቋማቸውን ይገልፃሉ።ቢያንስ በዋና ዋና የፓርቲው ምሰሶዎች በሆኑት፤ የህገ መንግሥት፣ የልማት ሁኔታዎች ላይ ተመሳሳይ አሊያም እጅግ ተቀራራቢ አረዳድ መኖር አለበት፤ እነዚህ ሳይሟሉ ወደ ውህደት ለመሄድ የሚደረገው ጥረት ስኬታማ ይሆናል የሚል እምነት እንደሌላቸው ይናገራሉ። ህገ መንግሥታዊ ሥርዓቱን በሚመለከትም በሁሉም ፓርቲዎች ስምምነት እንደሌለ የአደባባይ ምስጢር ነው በማለት ያስረዳሉ።  • መጠየቅ ካለብን የምንጠየቀው በጋራ ነው፡ አባይ ፀሐዬ""የኢህአዴግ አባል ድርጅቶችና አባላት ተቀራራቢ ወይም አንድ ዓይነት አቋም እንደሌላቸው ግልፅ ነው፤ ራሳቸውም በተለያየ ጊዜ የሚናገሩት ይህንኑ ነው"" የሚሉት ዶ/ር ፍሰሐ ግምባሩም እንደ ግንባር ተቀራራቢ አቋም ሳይኖረው አንዳንዶቹ የግንባሩ ፓርቲዎች ከፍተኛ የሆነ የጎራ መደበላለቅ እያለ 'እንዋሃድ' ስለመባሉ ያላቸው ሃሳብ አወንታዊ እንዳልሆነ ለቢቢሲ አስታውቀዋል።በውህደቱ የማይስማማ ፓርቲ ቢኖርስ?ለመሆኑ አንድ ፓርቲ በውህደቱ ባይስማማስ? ምን ሊፈጠር ይችላል? አቶ ሳዳት ይህን ይላሉ፤""ፓርቲ ለመሆን ውህደት ለመፍጠር የአባል ድርጅት ፍላጎት ይጠይቃል። መሠረታዊ ፍላጎት አለ ብለን እናስባለን። ጥናቱም ያረጋገጠው እሱን ነው።  ይህ ከሌለ ግን ወደ ፓርቲም ሳንሸጋገር ከግንባርም መውጣት የሚፈልግ መውጣት ይችላል።""ነገር ግን አሁን ባለው ሁኔታ በገዢው ግንባር ውስጥ ያለው የሃሳብ ልዩነት ከውህደቱ በፊት እንዲጠብ ካልተደረገ የኢህአዴግ ዋነኛ አስኳል ሆኖ ለሦስት አስርት ዓመታት ለሚጠጋ ጊዜ የዘለቀው ህወሓት በሚመሰረተው ውህድ ፓርቲ ውስጥ የመዝለቁ ነገር አጠያያቂ እንደሆነ ብዙዎች ይናገራሉ። 
",https://www.bbc.com/amharic/news-47369088
5,በረከት ስምኦን ስለራሱ ይናገራል,26 ፌብሩወሪ 2019,"



Image copyright
Bereket Simon


አጭር የምስል መግለጫ

                    በረከት ስምኦን
                

ኤርትራዊው በረከት ስምኦን ወላጆቹ ያወጡለት ስም በተለያየ ምክንያት በተለያዩ ፀሐፊያን ሲብጠለጠል እንደነበር የተረዳው ዘግይቶ ነው። ሰዎችን እንደገደለ፣ ከኢትዮጵያ አምልጦ ፈረንሳይ፣ ፓሪስ እንደሚኖር ተፅፏል። ይህ ሁሉ ሲሆን ጉዳዩን ከቁብ ቆጥሮ አልተከታተለውም።በኋላ ላይ ግን የተፃፈው ነገር እሱን ብቻ ሳይሆን ሁለት እህቶቹንም አካተተ። ያኔም በርካቶች ይፈሩት፣ ይደነግጡ ጀመር፤ በዚህ ወቅት ስጋት ገባው።ከኤርትራዊያን የተወለደው በረከት ስምኦን ያደገው አዲስ አበባ ፖፖላሬ አካባቢ ሲሆን በልጅነቱ ክረምትን ያሳልፍ የነበረው ከቤተሰቦቹ ጋር በመሆን ኤርትራ ውስጥ ነበር። • «ወይዘሮ ጎሜዝ፤ እርስዎ አያገባዎትም! አርፈው ይቀመጡ በልልኝ»ኑሮውን በፈረንሳይ ካደረገ 40 ዓመታትን ያስቆጠረው በረከት ስምኦን በስሙ ምክንያት ብዙ ችግሮች ገጥሞታል።ከኢትዮጵያ ከመውጣቱ በፊት ስለነበረው ሕይወት ብዙ ያጫወተን በረከት ለዘመቻ (ዕድገት በሕብረት) ወደ ወለጋ ተልኮ ከነበረበት ጥሎ ወደ አዲስ አበባ እንደተመለሰና ኢህአፓን በአዲስ አበባ ውስጥ ወረቀት በመበተን መቀላቀሉን ያስታውሳል።በረከት በወቅቱ የኢህአፓን የፕሮፓጋንዳ ጽሑፎች ቤት ለቤት ይበትን ነበር። ከዚያም አልፎ በየመንግሥት መሥሪያ ቤቶች 'መንግሥትን ክደዋል' ተብሎ ስም ዝርዝራቸው የተያዘ ግለሰቦችን ሰነድ ሰርቆ ያጠፋ እንደነበርም ያስታውሳል። አንዳንዴ የጦር መሣሪያዎችን እንዲደብቅ ወይም እንዲያቀብል ይጠየቅና ይከውን እንደነበርም አልሸሸገም። በረከት እንደሚያስታውሰው በዙሪያው ከነበሩት ሰዎች መካከል የጠፉ፣ ሀገር ጥለው የወጡ፣ የታሰሩና የተገደሉ አሉ።• በደብረማርቆስ 'ባለስልጣኑ አርፈውበታል' የተባለው ሆቴል ጥቃት ደረሰበት በረከት ከዕድገት በሕብረት ዘመቻ በመመለሱ አቋርጦት የነበረውን ትምህርቱን የመቀጠል ብርቱ ፍላጎት ነበረው። በዚህ ወቅት ነው ስሙ 'ኮብልሏል' ከሚል ዝርዝር ውስጥ መካተቱን ያወቀው።ይኼኔ ይላል በረከት ""ወረቀት የመስረቅ ልምድ ስለነበረኝ አራት ኪሎ ከሚገኝ መሥሪያ ቤት ገብቼ ስሜ የነበረበትን ደብዳቤ፤ አጣጥፌ በኪሴ ደብቄ ወጣሁ።""ይህን በማድረጉ ከመንግሥት ትኩረት ለጊዜውም ቢሆን መሰወር ስለቻለ ወደ ሊሴ ገብረማሪያም ተመልሶ ትምህርቱን አጠናቀቀ። ከሊሴ ገብረማሪያም ከተመረቀ በኋላም ነፃ የትምህርት ዕድል አግኝቶ ወደ ፈረንሳይ ማቅናቱን ይናገራል።""ወረቀቱን ከሠረቅኩበት መሥሪያ ቤት ሄጄ ከሃገር ለመውጣት እንድችል የሚያሰፈልገኝን ወረቀት እንዲፈርሙልኝ ጠየኳቸው... እነሱም ፈረሙልኝና ወጣሁ።""


Image copyright
Bereket Simon


አጭር የምስል መግለጫ

                    የበረከት ስምኦን መታወቂያ
                

በረከት ስምኦን ማን ነው?በረከት ስምኦንን፤ የቀድሞውን የመንግሥት ኮሙኑኬሽን ጉዳዮች ሚኒስትርና በአሁኑ ወቅት በባህር ዳር በማረሚያ ቤት የሚገኙት ሞክሼው ጋር ይተዋወቁ እንደሆን ስንጠይቀው ""ማን እንደሆነ አላውቅም። አግኝቼውም አላውቅም። እኔ ግን በረከት ስምኦን እባላለሁ"" ሲል መልሶልናል። ከዚህ ቀደም የኢትዮጵያ ማስታወቂያ ሚኒስትር የነበረው በረከት ስምኦን ስሙን የወረሰው ከእኔ እንደሆነ የሚገልጽ ጽሑፍ ወጥቶ እንደነበር ሰምቻለሁ የሚለው በረከት፣ በዚህም የተነሳ ሰዎች ከእሱ ጋር እንደሚያመሳስሉት ይናገራል።""መጀመሪያ ምንም አልሰማሁም ነበር። በረከት ስምኦን ትክክለኛ ስሙም ይመስለኝ ነበር። ለመጀመሪያ ጊዜ የሰማሁት እህቶቼ አሥመራ እያሉ 'ወንድማችሁ ከኢትዮጵያ መንግሥት ጋር እየሠራ ነው' ብለዋቸው ትኩረቴ ተሳበ። ምን እንደሆነ ለማየት ብቻ አሥመራ ሄድኩኝ። ሲያዩኝ ሌላ ሰው እንደሆንኩኝ ሲገነዘቡ ምንም አላሉኝም።""• ""...ባለሐብቶችን ለቅመህ እሰር ብሎኝ ነበር"" አቶ መላኩ ፈንታከዚያ ቀጥሎ ግን በበይነ መረብ ብዙ ነገሮች ማንበብ እንደጀመረ ይናገራል። ከስም መመሳሰል ውጪ እርሱን ከበረከት ስምኦን ጋር ማገናኘታቸው ግራ እንደሚያጋባው ገልጾ ""ታሪኩ ከእኔ ጋር ምንም የሚያገናኘው ነገር የለም"" ይላል።""ጸሐፊው እንዴት አድርጎ እኔ ላይ እንዳተኮረ ሊገባኝ አልቻለም"" የሚለው አቶ በረከት ""በተለይ ሁለቱንም እህቶቼን ጠቅሶ የጻፈ በመሆኑ ነው ቀጥታ ከእኔ ጋር ሊያያዝ የቻለው። እኔ ግን [የኮሙኑኬሽን ሚኒስትሩ] አልነበርኩም።""""በአንድ ወቅት ቀልድም መስሎኝ ነበር"" የሚለው በረከት ነገሩ እየተደጋገመ ሲመጣ ግን እያስጨነቀው መጣ። ""አብረውኝ የተማሩት ጓደኞቼን በስልክ ሳገኛቸው... ያነበቧቸውን ነገሮች በሙሉ እኔ እንደሆንኩ አርገው ነበር ያመኑት"" በማለት ያስረዳል።


Image copyright
Bereket Simon


አጭር የምስል መግለጫ

                    የአቶ በረከት ስምኦን የልደት ምሥክር ወረቀት
                

ኤርትራዊው በረከትና የተሳከረው ማንነትበረከት ስምኦን ኢትዮጵያ በየተወሰነ ጊዜ ይመላለሳል። በአንድ ወቅት ከባለቤቱ ጋር ላሊበላ ባለ አንድ ሆቴል ቆይታ ለማድረግ ፈልገው ለእንግዳ ተቀባዩ ማንነታቸውን የሚገልፅ መረጃ እየሰጡ ሳለ የእሱን ስም ሲመዘግቡ መደናገጣቸው በፊታቸው ይነበብ ነበር ይላል።በረከት ስምኦን እሱን እና እህቶቹን የጠቀሰው ጽሑፍ ስለማንነቱ የተወሰኑ መረጃዎችን በማስፈሩ ብዙ ሰዎች እንዲፈሩት፣ እንዲጠራጠሩት እንዳደረገ ይናገራል። • 'በእኔ በኩል ሒሳቤን ዘግቻለሁ ' አቶ ታምራት ላይኔ""ሰዎችን ገድሏል፣ ከኢትዮጵያ አምልጦ ፓሪስ ነው ያለው ተብሎ ነበር የተጻፈው። ጸሐፊው ከየት አምጥቶ ይህን ሁሉ እንደጻፈ አልገባኝም። እኔ የወጣሁት በሕጋዊ መንገድ ነው። ደግሞም ፓሪስ ኖሬ አላውቅም። ቤተሰባችን ውስጥ 10 ነን፤ ነገር ግን ሁለቱን እህቶቼን ብቻ መርጦ ለምን እንደጠቀሰ ግራ ገብቶኝ ነበር"" ካለ በኋላ ""እኔ እንደሚመስለኝ ሁለቱ እህቶቼ ታጋይ እንደነበሩ፣ በረከት ስምኦን የሚባልም [ወንድም] እንዳላቸውና... ፈረንሳይ መሆኔን ካወቀ በኋላ ነገሮቹን አገጣጥሞ ታሪክ የሠራ ይመስለኛል።""አሥመራ የነበሩት እህቶቹ በዚህ ጽሑፍ ምክንያት 'ወንድማችሁ ከሃዲ ነው'፣ 'ወንድማችሁ ከኢትዮጵያ መንግሥት ጋር እየሠራ ነው' እና ሌላም ወቀሳ ይደርስባቸው እንደነበር ያስረዳል። በረከት ምን ይሠራል?""ምናልባት ሌላ በረከት ስምኦን ሊኖር ይችላል። እኔ ግን 'በረከት እያሱ' እንጂ ሌላ በረከት ስምኦን የሚባል ገጥሞኝ አያውቅም"" የሚለው በረከት፣ በስሙ የተነሳ ከበርካታ ሰዎች ጋር የነበረው ግንኙነት እንደተበላሸ ይመሰክራል።ይህንንም ሲያስረዳ ""አንድ ጓደኛዬ ሰው ሞቶበት ላጽናናው ደውዬለት ጭራሽ እንደማያውቀኝ ሆነብኝ። እኔም ግራ ገባኝ። ከዚያ ሲያስረዳኝ ትክክለኛው በረከት ስምኦን መስዬው እንደሆነ አስረዳኝ። ከብዙ ጓደኞቼ ጋር ግን አቆራርጦኛል።"" • ""በረከትና ታደሰ በሙስና መጠርጠራቸው አስደንቆኛል"" አቶ ጌታቸው ረዳሰው ገድሏል በመባሉ የሸሹትን ሰዎች ሲያስብ ""ያናድዳል"" ይላል። አሁን ነገሩ እየከበደ ሊመጣ ይችላል እያለ የሚሰጋው በረከት ""ክስ ልመሠርት ሁሉ አስባለሁ"" ይላል። በረከት በአሁኑ ወቅት በፈረንሳይ ናንት በምትባል ከተማ ውስጥ ኑሮውን ያደረገ ሲሆን የሦስት ልጆች አባትም ነው።የእንስሳት ሐኪም የሆነውና የራሱን ክሊኒክ ከፍቶ እየሰራ የሚገኘው የ60 ዓመቱ በረከት  ""ጡረታ ልወጣ ትንሽ ነው የቀረኝ"" በማለት ልጆቹ ለዩኒቨርሲቲ እንደደረሱለት አጫውቶናል።
",https://www.bbc.com/amharic/news-47357832
6,በኦነግ ሠራዊት ውስጥ የመሮ ምክትል የሰላም ጥሪውን ተቀብሎ ገባ,25 ፌብሩወሪ 2019,"



Image copyright
Getty Images

የ'ጓድ' መሮ ምክትል እና 'ዲነራስ' በሚለው የትግል ስም የሚታወቀው ሁንዴ ዴሬሳ ከቀናት በፊት የአባ ገዳዎችን ጥሪ ተከትለው የጦር አባላቱን ይዞ ወደ ተዘጋጀለት ስፍራ ገብቷል። ሁንዴ ዴሬሳ የአባ ገዳዎችን የሰላም ጥሪ የተቀበለውና ወደ ተዘጋጀው ስፍራ የገባ የመጀመሪያው የኦነግ የጦር አዛዥ ነው ተብሏል። የኦሮሞ ነጻነት ግንባር የምዕራብ ኦሮሚያ ዞን ምክትል ጦር አዛዥ የሆነው ሁንዴ ዴሬሳ ወደፊትም ቢሆን በኦሮሞ እና የኦሮሚያ መብትን ለማስከበር መታገላችንን እንቀጥላለን ሲል ለቢቢሲ ተናግሯል። • ኦነግ እና መንግሥትን ለማግባባት የሃገር ሽማግሌዎች እየጣሩ ነውቅዳሜ ዕለት በአባ ገዳዎች አቀባበል ተደርጎለት የነበረው የጦር አዛዡ ተከታዮቹ በአምቦ ሰንቀሌ የፖሊስ ማሰልጠኛ ቆይታ ካደረጉ በኋላ ዛሬ ወደ ጦላይ የወታደር ማሰልጠኛ ማዕከል መሄዳቸውን ለቢቢሲ አረጋግጠዋል። የምዕራብ ኦሮሚያ ዞን የጦር አዛዥ የሆነው መሮ ባሳለፍነው ሳምንት መጨረሻ ላይ ''ወደፊት መራራ ትግል ማድረጋችንን እንቀጥላለን። ብቻዬን ብቀር እንኳ ትግል ማድረጌን እቀጥላለሁ እቅዴም ይሄው ነው"" ሲል መናገሩ ይታወሳል። ሁንዴ ዴሬሳ እንዴት የአባ ገዳዎችን ጥሪ ለመቀበል እንደቻለ ሲያብራራ ''ይህ የህዝብ ፍላጎት ነው። ህዝቡ የሚፈልገው ይህን ነው። 'በኦሮሞ ጉዳይ ላይ ኑ አብራን እንሥራ' ብለው ጥሪ ስላቀረቡልን ከሠራዊቱ ጋር ከተወያየን በኋላ ጥያቄያቸውን ተቀብለናል'' ብሏል።''የኦነግ የምዕራብ ኦሮሚያ ዞን በሁለት ተከፍሎ ነው የሚተዳደረው። ከጊምቢ በታች መሮ ነው ትዕዛዝ የሚሰጠው። ከጊምቢ በላይ እንደ ነቀምቴ፣ ሻምቡ እና ምዕራብ ሸዋ ደግሞ ትዕዛዝ የምሰጠው እኔ ነኝ'' የሚለው ሁንዴ የዕዝ ተዋረዱን ሲያስረዳ ''መሮ ከሊቀመንበሩ [ዳውድ ኢብሳ] ትዕዛዝ ይቀበልና ለእኛ ያስተላልፋል'' ብሏል። • በምዕራብ ኦሮሚያ የኦነግ ጦር አዛዥ ስለወቅታዊው ሁኔታ ምን ይላል?የሁንዴ የትግል አጋር እና አዛዥ የሆነው ኩምሳ ዲሪባ ወይም መሮ ""የእርቅ የተባለው ኮሚቴ እኔን በአካል አግኝተው ለማነጋገር ፍላጎት የላቸውም። ትኩረት ያደረጉት ጦሩን አንድ በአንድ እጁን እንዲሰጥ ማድረግ ላይ ነው"" በሚል እና በሌሎች ምክያቶች ጥሪውን እንደማይቀበል አርብ ዕለት ለቢቢሲ ተናግሮ ነበር። በዚህ ላይ ሁንዴ አስተያየቱን እንዲሰጡ ጠይቀን ''ይህን ትግል ህዝቡ የሚፈልግ ከሆነ አንድ መቶ ዓመት እንኳ በትግል ላይ እንቆያለን። የምንታገለው ለህዝቡ እስከሆነ ድረስ ህዝቡ የምፈልገው ሰላማዊ ትግል ነው እስካለ ድረስ የህዝቡን ስሜት ማዳመጥ ይኖርብናል። እሱ [መሮ] የግል አቋሙ ሊሆን ይችላል። ይሁን እንጂ ማዳመጥ ያለብን የግል ስሜታችንን ሳይሆን የህዝቡን ፍላጎት ነው'' በማለት ''የአባ ገዳዎችን ጥሪ ከሰማን በኋላ ከመሮ ጋር ተገናኝተን ተነጋግረን ነበር። የእርቅ ጥሪውን ከተቀበልን በኋላ ሃሳቡን ቀየረ'' ሲል የነበረውን ሁኔታ ገልጿል።• በኦነግ እና በመከላከያ ሠራዊት መካከል በምዕራብ ኦሮሚያ ግጭት እንደነበር ተነገረ


Image copyright
Marsaalee hawaasaa irraa


አጭር የምስል መግለጫ

                    የምዕራብ ኦሮሚያ ዞን የኦነግ ጦር አዛዥ ኩምሳ ድሪባ ወይም መሮ
                

የመሮን ውሳኔ በተመለከተም ''ሽንፈት መሰለው፤ ሰው የሚለውን መቀበል ላይ ትንሽ ድክመት አለበት። ብቸኝነትም ያጠቃዋል፤ ከዚህ ውጪስ ሌላ ችግር የለበትም"" ብሏል።መሮ ከቀናት በፊት ለቢቢሲ እንደተናገረው ''ከዚህ የተለየን ጦር 5 በመቶ እንኳ አይሆንም። 95 በመቶ አሁንም እንደታጠቀ ነው የሚገኘው"" ብሎ ነበር።  የመሮ ምክትል የሆነው ሁንዴ እንደሚለው ከሆነ ግን የእርቅ ጥሪውን ተቀብለው የወጡ የኦነግ ወታደሮች በጫካ ከሚገኙት ይበልጣሉ። • ""ከ[እኛ] የተለየን ጦር 5 በመቶ እንኳ አይሆንም"" መሮ የኦነግ ጦር አዛዥ''በእኔ ስር የነበሩ የሠራዊት አባላት በሙሉ የእርቅ ጥሪውን በደስታ ተቀብለውታል፤ በጫካ የቀሩት አባላት 'የኦሮሞ ህዝብ ጥያቄ እስኪመለስ እንታገላለን የሚሉት ናቸው'' በማለት ተናግሯል። በኦነግ ጦር አባላት መካከል የእርቅ ጥሪውን እንቀበል፤ አንቀበል በሚል የሃሳብ ልዩነት ተፈጥሯል ወይ ብለን ለጠየቅነው ጥያቄ፤ ሁንዴ ሲመልስ ''ይህ በደንብ ያለ ነው። እኔ እንደማውቀው እንኳ ሦስት ቦታ ተከስቷል።'' 
",https://www.bbc.com/amharic/news-47355926
7,ባለዋሽንቱ ዮሐንስ አፈወርቅ ሲታወሱ,27 ፌብሩወሪ 2019,"



Image copyright
EBC

'ፍቅር እስከ መቃብር' ሲታወስ ለሰብለወንጌልና በዛብህ ልቦለዳዊ ታሪክ ህይወት የዘራው የወጋየሁ ንጋቱ አተራረክ አይዘነጋም። ሌላው መጽሐፉ ከብዙዎች ህሊና እንዳይጠፋ ያደረገው የዮሐንስ አፈወርቅ የዋሽንት ዜማ ነው።በርካቶች 'ፍቅር እስከ መቃብር'ን ሲያነሱ ዮሀንስን፤ የዮሐንስን የዋሽንት እንጉርጉሮ ሲሰሙ የሀዲስ አለማየሁን 'ፍቅር እስከ መቃብር'ን ያስባሉ።""አባቴ 'ፍቅር እስከ መቃብር' ላይ ህይወት ዘርቷል""አፈወርቅ ዮሐንስ፣ የባለ ዋሽንቱ ዮሀንስ አፈወርቅ ልጅ ነው።አባቱ የ'ፍቅር እስከ መቃብር' ማጀቢያ የሆነውን ሙዚቃ ሲሠሩ አልተወለደም ነበር። መጽሐፉ በኢትዮጵያ ራዲዮ ሲተረክ ይንቆረቆር የነበረው ጥዑም ሙዚቃ የአባቱ መሆኑን አወቀ።• ""ፍቅር እስከ መቃብር""ን በአይፎን 7?• የኤርትራ ዘፈኖች በኢትዮጵያዊ አቀናባሪ""ሙዚቃው የእሱ መሆኑን ሲነግረኝ እኔ ብቻ ሳልሆን ሁሉም ቤተሰብ ስሜቱን መቆጣጠር አልቻለም። ያን ሙዚቃ የተጫወተው በሚያስደንቅ ሁኔታ ነበር።""አባቱ ሙዚቃውን እንዴት እንደተጫወቱ የነገሩትን ታሪክ ዛሬም ያስታውሳል።ይህ በዋሽንት የተሰራው ማጀቢያ ሙዚቃ አባቱ በተወለዱበት ጎጃም ይሰሟቸው የነበሩ ሙዚቃዎችን እያሰቡ የሠሩት ሙዚቃ ነው። እንዲህ ይሁን፤ እንዲያ ይሁን ብለው ወጥነው የሠሩት ሳይሆን ስሜታቸውን የተከተሉበት ሙዚቃ ነበር።""ድርሰቱን ሀዲስ አለማየሁ ሲጽፉት ነፍስ የዘሩበት ወጋየሁና የዮሐንስ ዋሽነት ናቸው። ከሕዝብ ህሊና ሳይጠፋ የቆየውም ለዚያ ይመስለኛል""አፈወርቅ በአባቱ የሕዝብ ለሕዝብ ተሳትፎም ኩራት ይሰማዋል።• ተፈራ ነጋሽ፡ ""በነገራችን ላይ ሙዚቃ አልተውኩም""ሙዚቀኛው ዋሽንት መጫወት የጀመሩት ልጅ ሳሉ ነበር። ቤተሰቦቻቸው ዋሽንት እንዳይጫወቱ ሲከለክሏቸው ከጎጃም ወደ አዲስ አበባ ኮበለሉ።ከዚያ በኋላም በኦርኬስትራ ኢትዮጵያ እንዲሁም በአገር ፍቅር ቴአትር ደማቅ አሻራቸውን ማኖር ችለዋል። ዘለግ ላለ ሰዓት መድረክ ላይ ዋሽንት በመጫወት ተወዳዳሪ አልነበራቸውም።""ሁሌም ከልቤ የማይጠፋው በሠራው ነገር ተጠቃሚ አለመሆኑ ነው። ሕዝብን አስደስቷል፤ ሀገሩን ጠቅሟል። የሙዚቃ ፍቅሩ የተለየ ስለነበረ በነጻም ይሠራ ነበር።""ዮሐንስ ከስኳር ህመምና ከደም ግፊት ጋር ለዓመታት ታግለዋል። በስተመጨረሻ አይናቸውን ጋርዷቸው ነበር። ከመስከረም ጀምሮም ከቤት መውጣት እንዳልቻሉ ልጃቸው ይናገራል።የካቲት 18 ቀን 2011 ዓ. ም በ72 ዓመታች ከዚህ ዓለም በሞት የተለዩት ሙዚቀኛው የካቲት 19 ቀን 2011 ዓ. ም በቅድስት ሥላሴ ካቴድራል ቤተክርስቲያን ስርዐተ ቀብራቸው ተፈጽሟል።አፈወርቅ ዮሐንስ ካፈሯቸው አምስት ልጆች አንዱ ነው። ዮሀንስ ልጆቻቸው ትምህርት ገፍተው እንዲማሩ ቀን ከሌት መሥራታቸውን ይናገራል።""እሱ ትምህርቱን ሳይገፋበት እኛ አንድንማር መከራውን አይቷል። ለሊት ሁሉ እየሠራ እዚህ ያደረሰን ልዩ አባታችን ነበር።""


Image copyright
EBC


አጭር የምስል መግለጫ

                    ባለ ዋሽንቱ ዮሐንስ
                

""ዮሐንስ ምትክ የለውም""ዮሐንስ አፈወርቅ በባህላዊ ሙዚቃ ዘርፍ በግንባር ቀደምነት ከሚጠቀሱ ሙዚቀኞች አንዱ ናቸው።የሙዚቃና ቴአትር ሙያተኛው ተስፋዬ አበበ ""ዋሽንት ከኢትዮጵያ ባህላዊ የሙዚቃ መሳሪያዎች ከባዱ ነው"" ይላሉ።• መነሻ ሀሳብ ወይስ የሙዚቃ ቅጂ መብት ጥሰት?""ዋሽንት ትንፋሽ ይጠይቃል። አለስልሶ ለመጫወትም ብቃት ይጠይቃል። ዮሐንስ በዚህ በኩል አንቱ የተባለ ነው፤ ምትክ የለውም።""ዮሐንስ ኦርኬስትራ ኢትዮጵያ በነበሩ ጊዜ 'ሶሎ' ሲጫወቱ የተስተዋለውን ጥበብ ተስፋዬ ያስታውሳል። ትዝታ፣ አምባሰል፣ ባቲ. . . የኢትዮጵያ ቅኝቶችን በረቀቀ ሁኔታ ያስደምጡ ነበር።ተስፋዬ አንጋፋ የጥበብ ሰዎች ከሞቱ በኋላ ሳይሆን ሳያልፉ በፊት ላበረከቱት አስተዋጽኦ መመስገን አለባቸው ይላል። • ሙዚቃን ለሰላም ""ዮሐንስን የሚያህል የሙዚቃ ጠበብት ጡረታ መውጣት የለበትም ነበር። እዚያው ማዘጋጃ ቤት ሳለ ሌሎቹን እያስተማረ ምትክ አፍርቶ መውጣት ይችል ነበር። ነገር ግን 'መቼ ጡረታቸው በደረሰ' እያሉ ያሰናብቷቸዋል። ይሄ ልክ አይደለም።""""ዮሐንስን የተዋወቅኩት ሙዚቃውን የስልኬ መጥሪያ አድርጌ ነበረ""ዛሬ ዛሬ በባህላዊ ሙዚቃ ዘርፍ ስማቸው እየገነነ ከመጡ የባህላዊ ሙዚቃ ባንዶች 'መሶብ' አንዱ ነው።ዮሐንስ የመሶብ የባህል ሙዚቃ ቡድን መስራች ለሆነው ዋሽንት ተጫዋቹ ጣሰው ወንድም የሙዚቃ ህይወቱ መሰረት ከጣሉ ቀዳሚው ናቸው።የኢትዮጵያ አየር መንገድ ያሳተመው አልበም ላይ ዮሐንስ አፈወርቅ ዋሽንት የሚጫወቱባችን ሙዚቃዎች ደጋግሞ ሰምቷል። እንደ ሙዚቀኛ ህይወቱን የቀየረው ግን የ 'ፍቅር እስከ መቃብር' ማጀቢያ ሙዚቃ ነው።ይህን ሙዚቃ በዋሽንት ተጫውቶ፣ ድምጹን ቀድቶ የስልኩ መጥሪያ ድምጽ አድርጎት ነበር። አንድ ቀን አገር ፍቅር ቴአትር ቤት ውስጥ ስልኩ ሲጠራ አንድ ሰው ይህ ሙዚቃ የማን ነው? ብለው ይጠይቁታል።• ድምፅ ፈታዮቹ መረዋዎች  ሙዚቃው በጣም የሚያደንቃቸው ዋሽንት ተጫዋች ዮሐንስ አፈወርቅ እንደሆነ ይነግራቸዋል። እሱም ዋሽንት ተጫዋች እንደሆነ ይገልጽላቸዋል።ፊታቸውን አይቶ ማን እንደሆኑ እንዳላወቀ የተረዱት ግለሰብ ""ዮሐንስ አፈወርቅ እኮ እኔ ነኝ"" አሉት።ጣሰው ያን ቅጽበት አይረሳውም። ዮሐንስ በዋሽነት አጨዋወቱ ላይ የሰጡትን አስተያየትም አይዘነጋም።""የኢትዮጵያን ቀለም ሳይለቅ ዋሽንትን አሟልቶ ነበረ የሚጫወተው። በሚገርም ፍጥነት በጣቶቹ ሲጫወት ዜማ አይስትም። የእሱ አይነት አጨዋወት የለም ማለት እችላለሁ።""ጣሰው ዋሽንትን ወደ ባንድ ሙዚቃ ለመቀላቀል ሲሞክር የዮሐንስን ሙዚቃ መነሻ አድርጎ ነበር። መሶብ ባንድ 'ጥሞና ' የተሰኘ አልበም ሲያሳትም መታሰቢያ ካደረገላችው አራት ሙዚቀኞች አንዱ ዮሐንስ አወርቅ አንዱ ናቸው።""የእሱ አጨዋወት ትልቅ ደረጃ ላይ ያለ ስለሆነ የእሱን ፈለግ ተከትያለሁ"" ይላል።


Image copyright
EBC


አጭር የምስል መግለጫ

                    ሙዚቀኛው ዮሐንስ አፈወርቅ በባህላዊ ሙዚቃ ዘርፍ ገናና ናቸው
                

""ዮሐንስ ኢትዮጵያን ለዓለም አስተዋውቋል""ዮሐንስ አፈወርቅ እድሜያቸው ከገፋ በኋላም ከሙዚቃው መድረክ አልጠፉም። ከወጣት ሙዚቀኞች ጋርም በጥምረት ይሠሩ ነበር።'ኢትዮ ከለር' በተወዛዋዡ መላኩ በላይ የተመሰረተ የባህል ሙዚቃ ቡድን ሲሆን፤ ወጣትና አንጋፋ ሙዚቀኞችን በጋራ መድረክ ላይ በማቅረብ ይታወቃል።ከዮሐንስ ጋር በአንደ መድረክ የተጫወተው መላኩ በላይ፤ ዮሐንስን የሚያስታውሳቸው ዋሽንትን የላቀ ደረጃ በማድረሳቸው ነው።• ""ወሎዬው"" መንዙማ""የሸምበቆ መሳሪያው ዋሽንት ተንቆ በግለሰብ ደረጃ ብቻ የሚጫወቱት ተብሎ ነበር። እሱ ግን ዋሽንት ከባንድ ጋር ተቃኝቶ እንዲቀርብ አድርጓል።""ዮሐንስ የኢትዮጵያ ባህላዊ ሙዚቃን ከማሳደግ ባለፈ በዓለም አቀፍ ደረጃ ማስተዋወቃቸውን ይናገራል። ለዓመታት ከዮሐንስ አፈወርቅ ጋር መሥራት ከማያልቅ እውቀታቸው መቅሰም መሆኑን ያወሳል።""ሰዓት ላይ ጥንቁቅ ነበረ፤ ቀድሞን ይደርሳል። በሥራው አመስጋኝ ነበር። ከክፍያው በላይ ሥራው ላይ ያተኩራል፤ ሥራውን ይወዳል።""መላኩ እንደሚለው አዝማሪዎች እንዲሁም ዋሽንት ተጫዋቾች ሙያው ትልቅ መሆኑን በዮሐንስ ስኬት ውስጥ አይተዋል።""እረኞችን ዋሽንት ለካ እንደዚህ እውቅና ያሰጣል አስብሏል። አልበም ማውጣትም ይቻላል የሚል ተስፋ የሰጠ፣ ብዙዎችን ያነቃቃም ሙዚቀኛ ነበረ።""
",https://www.bbc.com/amharic/news-47383639
8,በምሥራቅ ወለጋ የአራት ቀን ሬሳ አስነሳለሁ ብሎ መቃብር ያስቆፈረው 'ነብይ' በቁጥጥር ሥር ዋለ,20 ጁላይ 2018,"



Image copyright
Screen Capture/Facebook


አጭር የምስል መግለጫ

                    እራሱን ነብይ የሚለው ግለሰብ ሟችን ለማስነሳት ሲጥር
                

አቶ በላይ ቢፍቱ የሊሙ ወረዳ ገሊላ ከተማ ነዋሪ ነበሩ። ባሳለፈነው ሰኞ ነበር በድንገተኛ አደጋ ህይወታቸው ያለፈው። ቤተሰብ ሃዘን ተቀምጦ ሳለ ጌታያውቃል አየለ የሚባል ግለሰብ ለሟች ቤተሰቦች የመጽሐፍ ቅዱሱን አልአዛር ታሪክ ከነገራቸው በኋላ ሟቹ በላይን እንደሚያስነሳ ይነግራቸዋል።ከዚያም በላይን ከሞት እንደሚያስነሳ የቤተሰብ አባላቱን ካሳመነ በኋላ በላይ ወደተቀበረበት ወደ ሙሉ ወንጌል የመቃብር ስፍራ ይዟቸው ሄደ። • ሰባኪው አውሮፕላን ግዙልኝ አለ• በደቡብ ኢትዮጵያ አጥማቂው በአዞ ተገደሉበቤተክርስቲያኗ ቅጥር ግቢ የነበሩት የሙሉ ወንጌል ቤተክርስቲያን ሰራተኛ የሆኑት አቶ ዲንሳ ደበላ ''ከመቃብሩ ስፍራ በላይ ከሞት ይነሳል የሚል ተደጋጋሚ ድምጽ ሰምቼ ምን እየተከናወነ እንደሆነ ለማጣራት ወደ ስፍራው ሄድኩ'' ይላሉ።እሳቸው እንደሚሉት ድርጊቱ የቤተክርስቲያኒቷን ስርዓት እንደሚጻረር በመንገር ድርጊቱ እንዲቆም ሲያሳስቡ ከግለሰቦቹ ጥቃት ሊሰነዘርባቸው ሲል ሸሽተዋል። ከዚያም ጌታያውቃል የተባለው ግለሰብ መቃብሩን አስቆፍሮ የሬሳ ሳጥኑን ከከፈተ በኋላ በተደጋጋሚ ''በላይ ተነስ'' እያለ ሲጮህ ነበር። በዚህ ብቻ ያልተቆጠበው ይህ ግለሰብ የሬሳ ሳጥኑ ላይ ተዘርግቶ በመተኛት 'ተነስ' እያለ በተደጋጋሚ ድምጹን አሰማ። ራሱን ነብይ እያለ የሚጠራው ይህ ግለሰብ ከላይ የተጠቀሰን ድርጊት ሲፈጽም የሚያሳይ ተንቀሳቃሽ ምስል በማህበራዊ ሚዲያ በርካቶች ሲቀባበሉት ውለዋል።በመጨረሻም መልስ ያጣው ግለሰብ ''ምንም ማድረግ አይቻልም'' ብሎ ከመቃብሩ ጉድጓድ ውስጥ ወጥቶ ሊሄድ ሲል ጉዳይን በአትኩሮት ሲከታተሉ የነበሩ የአካባቢው ሰዎች እና የቤተሰብ አባላት በግለሰቡ ድርጊት በመበሳጨታቸው ሊደበድቡት ተነሱ ሲሉ አቶ ዲንሳ ለቢቢሲ ተናግረዋል። ዘግይቶ በአካባቢው የተገኘው ፖሊስ አቶ ጌታያውቃልን ከመደብደብ አትርፎት በቁጥጥር ስር አውሎታል። ''አሁን በቁጥጥር ስር ይገኛል'' ሲሉ የሊሙ ወረዳ የፖሊስ አባል የሆኑት ኮማንደር ታደሰ አማኑ ነግረውናል። ''ግለሰቡ የፈጸመውን ድርጊት እያጣራን ነው። ነብይ ነኝ የሚለው ይህ ሰው በአካባቢው ያሉ የየትኛውም ቤተክርስቲያን አባል እንዳልሆነ አረጋግጠናል'' ሲሉ ለቢቢሲ ጨምረው ገልፀዋል። ይህ ግለሰብ የወረዳው ጤና ቢሮ ባልደረባ ስለመሆኑም ከምንጮቻችን መረዳት ችለናል። 
",https://www.bbc.com/amharic/news-44908118
9,በናይጄሪያ ምርጫ ቡሃሪ አሸነፉ,27 ፌብሩወሪ 2019,"



Image copyright
Reuters

የናይጄሪያው ፕሬዝደንት ሙሃማዱ ቡሃሪ ለሁለተኛ የአራት ዓመት የሥልጣን ዘመን መመረጣቸውን ቅዳሜ ዕለት ከተካሄደው የናይጄሪያ አጠቃላይ ምርጫ የተገኘው ውጤት አመለከተ።የ76 ዓመቱ ፕሬዝዳንት ተፎካካሪያቸው የቀድሞው የሆኑትን የቀድሞ ፕሬዝዳንት አቲኩ አቡበከርን ያሸነፉት ከአራት ሚሊዮን ባነሰ የድምጽ ልዩነት ነው። ተቀናቃኙ የአቡባካር ፓርቲ ፒፕልስ ዴሞክራቲክ ፓርቲ ግን የቡሃሪን አሸናፊነት የሚያመለክተውን የምርጫ ውጤት አልተቀበለውም። • ሙሐመዱ ቡኻሪ፡ ""ኮሮጆ የምትገለብጡ ሞታችሁን አፋጠናችሁ""ከምርጫው ቀደም ብሎ ግጬቶችና መዘግየት አጋጥሞት የነበረ ቢሆንም ከገለልተኛ ታዛቢዎች በኩል ምንም አይነት የማጭበርበር ምልክቶች እንደነበረ የሚያሳይ ሪፖርት አልቀረበም። የአሸናፊው የቡሃሪ ኦል ፕሮግረሲቭስ ኮንግረስ ፓርቲ ከ36 ግዛቶች መካከል 19ኙን ሲያሸንፍ ተፎካካሪው ፓርቲ ደግሞ ዋና ከተማዋን አሁጃና በሌሎች 17 ግዛቶች ማሸነፋቸውን የናይጄሪያ የምርጫ ኮሚሽን ውጤት አመልክቷል። 
",https://www.bbc.com/amharic/news-47382339
10,ጣልያን በተሸነፈችበት አድዋ ቆንስላዋን ለምን ከፈተች?,8 ፌብሩወሪ 2019,"





አጭር የምስል መግለጫ

                    በአድዋ የሚገኘው የጣልያን ቆንስላ
                

የአውሮፓ ሀገራት በጀርመኑ መሪ ቢስማርክ አስተባባሪነት የአፍሪካን ሀገራት ለመቀራመት መስማማታቸውን ተከትሎ የአፍሪካ ሀገራትን በቁጥጥራቸው አዋሉ።የሀገራቱ መንግሥታት በተስማሙበት መሰረት አፍሪካን በቅኝ ግዛት ቁጥጥር ስር የማዋል ተግባሩ ተጀመረ። የኢትዮጵያ ቀኝ ገዢ እንድትሆን የተመረጠችው ጣልያንም ጦርዋን አዝምታ ከኢትዮጵያ ሰራዊት ጋር በአድዋ ውጊያ ገጥማ ድል ተነሳች።•የታሪክ ቁንጮዋ ከተማ ይፍሩን ዕውቅና የነፈገችው ኢትዮጵያ ጣልያን ከዛ በፊትም በዶጋሊ ሽንፈት አጋጥሟት የነበረ ቢሆንም ይህኛው ሽንፈት ግን በአለም አቀፍ ደረጃ ከፍተኛ ሽፋን አግኝቶ የጣልያን ብሄራዊ ክብር ዝቅ ያደረገ ውጊያ ሆኖ በታሪክ ተመዝግቦ ይገኛል።ጣልያን በተሸነፈችበት ቦታ ቆንስላዋንለምን ከፈተች?ጣልያን በአድዋ ጦርነት ከተሸነፈች ከስድስት ወራት በኋላ እዛው ድባቅ በተመታችበት ስፍራ ቆንስላዋን ከፈተች።የኢትዮጵያ ዋና ከተማ አዲስ አበባ ሆና ሳለ ጣልያን ቆንስላዋን በአድዋ መክፈት የፈለገችበት ምክንያት ብዙዎችን በወቅቱ አስገርሟል። •""ሌቱም አይነጋልኝ"" የተባለላት የውቤ በረሃ ትዝታዎችእንዲሁ ሲታይ ጣልያን ቆንስላዋን በአድዋ መክፈት የፈለገችው ሁለቱም ነጻ ሀገራት እንደመሆናቸው መጠን ፖለቲካዊ እና ኢኮኖሚያዊ ግንኘነታቸው እንዲጠናከር ከመፈለግ የተነሳ እንደሆነ በአክሱም ዩኒቨርስቲ የአርኪኦሎጂ እና ታሪክ ኢንስቲትዩት ዳይሬክተር ተክለብርሃን ለገሰ የታሪክ መጽሃፍትን ዋቢ በማድረግ ቢናገሩም የሚቃረን ጉዳይ እንዳለ አልካዱም።""እነዚህ የተጠቀሱት ምክንያቶች ቆንስላዋን ዋና ከተማ በሆነችው አዲስ አበባ በማድረግ ሊሰሩ ይችሉ የነበሩ ናቸው"" ይላሉ ከዚህ ሁሉ በላይ ዋነኛው ምክንያቷ የሚሉት ግን በአድዋ ያጣችውን ድል ለማግኘት ጥናት ለማካሄድ ነበር ይላሉ። •የተነጠቀ ልጅነት  በዚህም መሰረት የጣልያን መንግሥት በአድዋ ጦርነት ላይ ሰራዊቱ ሊሸነፍ የቻለው የተካሄደበትን የአድዋ ገጸ ምድር አስፈላጊውን ጥናት ባለማካሄዱ እንደሆነ ገምግመዋል የሚሉት መምህር ተክለብርሃን ጣልያን ለሽንፈቴ ምክንያት ያለችውንም የአድዋን ተራሮች በቅርበት ለማጥናት ታስቦ ቆንስላዉን እንደተከፈተ ያብራራሉ። ጣልያን ከ 40 አመታት በኋላ እንደገና ኢትዮጵያን በወረረችበት ወቅት ቆንስላው የተለያዩ ጥናቶችን በማጥናት ድልን ለመቀዳጀት እንደጠቀማቸውም መምህሩ ያስረዳሉ።በቆንስላው ቅጥር ግቢ ውስጥ በአድዋ አቅራብያ የሚገኘውን ትልቁን የሰሎዳ ተራራን ያክላል የተባለውን የሰንደቅ አላማ መስቀያ ብረት ይገኛል።ይህ ትልቅ የሰንደቅ አላማ ብረት የተተከለበት ዋነኛ አላማ ደግሞ ጣልያን በተሸነፈበችበት ቦታ ላይ ሰንደቅ አላማቸውን በረዥም ብረት ከፍ አድርጎ በማውለብለብ ሽንፈታቸውን ለማካካስ እንደ ምልክትነት እንደተጠቀሙበት በትግራይ ባህል እና ቱሪዝም ቢሮ የቱሪዝም ባለሙያ አቶ ጽጌ ኃይለማርያም ገልጸዋል።እንደ ባለሙያው ገለጻ ቆንስላው ከተራሮቹ ጥናት በተጨማሪ የህዝቡን የአሸናፊነት ምስጢርም ለማወቅ እንደነበር የከተማዋ ሽማግሌዎችን በማጣቀስ ይገልፃሉ።




አጭር የምስል መግለጫ

                    በአድዋ የሚገኘው የጣልያን ቆንስላ
                

ቆንስላው በምን ደረጃ ላይ ይገኛል?ቆንስላው በያኔ የሮማውያን ኪነ ህንጻ ጥበብ የተሰራ ባለ ሶስት ፎቅ ህንጻ ነው። እስካሁን በጣልያንም ይሁን በኢትዮጵያ መንግሥት ምንም እድሳት ያልተደረገለት ሲሆን የትምህርት ቁሳቁሶች ማከማቻ ሆኖ ይገኛል። በውስጡ የወዳደቁ እና የተሰባበሩ ወንበሮች ይገኛሉ። የትግራይ ባህል እና ቱሪዝም ይህንን ታሪካዊ ቦታ ያውቀው እንደሆነ ለቢሮው ሰራተኛ አቶ ጽጌ ኃይለማርያም ቢቢሲ ጥያቄ ያቀረበላቸው ሲሆን፤ የትግራይ ባህል እና ቱሪዝም ቢሮ ለአድዋ ማዘጋጃ ቤት ጥያቄ እንዳቀረበ እና ታድሶ የቱሪዝም መዳረሻ ለማድረግ ሀሳብ እንዳለ ገልፀዋል።ይህ በኪነ ህንጻው ውብ የሆነውን ቆንስላ በማደስ የጣልያን ጎብኚዎችን ብቻ ትኩረት አድርጎ እንኳ ቢሰራ ዋነኛ የቱሪዝም መዳረሻ ሊሆን እንደሚችል የአክሱም ዩኒቨርስቲ መምህሩ አቶ ተክለብርሃን ያስረዳሉ።




አጭር የምስል መግለጫ

                    በአድዋ የሚገኘው የጣልያን ቆንስላ
                


",https://www.bbc.com/amharic/news-47171290
