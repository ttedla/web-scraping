ደረጃ,ርዕስ,ቀን,ዜና,ድረ-ገጽ
1,ናዝራዊት አበራ፡ የጓደኛዋ ስምረት ካህሳይ ቤተሰቦች ምን ይላሉ?,6 ሜይ 2019,"



Image copyright
Facebook/ FANA

ናዝራዊት አበራ በቻይና ዕፅ በማዘዋወር ተጠርጥራ በቁጥጥር ስር መዋሏ ከተሰማ አራት ወራቶች ተቆጥረዋል። አንድ ሰው እፅ ሲያዘዋውር ከተገኘ የሞት ፍርድ እንዲበየንበት የሚያዘው የቻይና ህግ በናዝራዊት ላይ ተግባራዊ ይሆናል በሚል በቤተሰቦቿ፣ በቅርብ ዘመዶቿ እንዲሁም በመላው ኢትዮጵያ ስጋት ተፈጥሮም ቆይቷል።ዕፁን ይዛ ተገኝታለች የተባለችው ናዝራዊት በጉዋንዡ እስር ቤት  የምትገኝ ሲሆን  ይህንን አደንዛዥ ዕፅ ለናዝራዊት አበራ ሰጥታታለች የተባለችው ጓደኛዋና አብሮ አደጓ ስምረት ካህሳይም አዲስ አበባ በፖሊስ ቁጥጥር ስር ውላ ጉዳዩ በፍርድ ቤት ተይዟል።• “ጠቅላይ ሚንስትር ዐብይ ከደወሉልን በኋላ ተረጋግተናል” የናዝራዊት አበራ እህት የተጠርጣሪዋ ስምረት ካህሳይ ቤተሰቦች ለቢቢሲ እንደገለፁት ስምረትና ናዝራዊት ጓደኛማቾች ነበሩ፤ ከሁለተኛ ደረጃ ትምህርት ቤት ጀምሮም አብረው ተምረዋል።የእህትማማችነት ያክል የጠነከረ ጓደኝነት ነበራቸውም ይላሉ። ""አንዳቸው ከአንዳቸው ቤት እየሄዱም አብረው ጊዜ ያሳልፉ ነበር፤ በጣም ነበር የሚዋደዱት"" የሚሉት አክስቷ ሰብለወንጌል ከፍያለው ናቸው።ወይዘሮ ሰብለወንጌል እንደሚሉት ስምረት ጫማና ልብስ ከቻይና እያመጣች ትሸጣለች፤ ናዝራዊትም ከቻይና ልብስ ማምጣት እፈልጋለሁ እያለች ትነግራት ስለነበር አብረው ለመሄድ እንደወሰኑ ይናገራሉ።ቻይና ለመሄድ አብረው ነበር ትኬት የቆረጡት፤ ይሁን እንጂ በበረራቸው ቀን ጠዋት የስምረት አባት በድንገት ሕይወታቸው ማለፉን ያስታውሳሉ፤ ለዚህም ማስረጃ አለን ይላሉ።በዚህም ጊዜ ናዝራዊት ከቤተሰቦቿ ጋር ለቅሶ እንደመጣችና ጉዞውን እንድታስተላልፈው ስምረት ብትጠይቃትም 'እኔ ደርሼ እመጣለሁ፤ ጉዞውን አላስተላልፍም' ብላት እንደሄደች ይናገራሉ።• በቻይና የተደረሱት ስምምነቶች የትኞቹ ናቸው?""ዕፁን ማን ይስጥ፤ ማን ይቀበል የሚለው በፍርድ ቤት የተያዘ በመሆኑ እዚህ ላይ የምለው የለኝም"" የሚሉት የስምረት አክስትና አሳዳጊዋ ሰብለወንጌል  በተለይ በማህበራዊ ሚዲያዎችና በሌሎችም መገናኛ ብዙሃን ከአንድ ወገን ብቻ ሲዘገብ መቆየቱ ስምረትን በጣም ጎድቷታል ሲሉ ይወቅሳሉ።እንደ ቤተሰብም ስምረት ካህሳይ ጓደኛዋን አሳልፋ እንደሰጠችት ተደርጎ በድምዳሜ መወራቱ በጣም አሳዝኖናል ብለዋል።ስምረት ከዚህ ቀደም በኢትዮጵያ አየር መንገድ የበረራ አስተናጋጅ የነበረች ሲሆን በኩላሊት ህመም ምክንያት ሥራውን እንዳቆመችም ገልፀውልናል። ከጉዞው በኋላናዝራዊት በቻይና በዕፅ ዝውውር መያዟ ይሰማል፤ ያኔ የናዝራዊት ቤተሰቦች ወደ ቤታቸው እንደመጡ የናዝራዊት ታናሽ እህት ዶ/ር ማርነት ካህሳይ ትናገራለች።""ናዝራዊት ከሄደች ድምጿ አልተሰማም፤ ምን እንደሆነች አናውቅም፤ ነገርግን ቻይና አየር ማረፊያ ስትደርስ በቁጥጥር ስር ውላለች"" ሲሉ የናዝራዊት ቤተሰቦች እንደገለፁላቸው ታስታውሳለች። እርሷ እንደምትለው እነርሱም ለጉዳዩ እንግዳ ነበሩ። ""ምን ይዛ ነው? ብለን ጠየቅናቸው"" ትላለች። እነርሱም ምንም የሚያውቁት ነገር እንደሌለ ምላሽ የሰጧቸው ሲሆን በወቅቱ ስምረት ቤት ውስጥ አልነበረችም።"" እኔና እናቴ ነበርን ለስምረት የነገርናት፤ በጣም ደነገጠች፤ ምን እንደተፈጠረ ማወቅ አልቻለችም፤ ከዚያም የናዝራዊትን ወንድም ለማነጋገር ሞከረች። ይሁን እንጂ መልሰው እነሱም እርሷን ነበር ሲጠይቋት የነበረው"" የምትለው ዶ/ር ማርነት በተደጋጋሚ ስልክ እየደወሉ 'ምንድን ነው ያደረግሻት? የት ነው ያደረሻት?' እያሉ ሲያናግሯት ነበር ትላለች።• ""ናዝራዊት አበራ ላይ ክስ አልተመሰረተም"" የውጪ ጉዳይ ሚኒስቴርየስምረት አክስት ወ/ሮ ሰብለወንጌል በበኩላቸው በዚህ ጊዜ ስምረት ለናዝራዊት ሲደረግ የነበረውን የፊርማ ማሰባሰብ ዘመቻ እንደተቀላቀለችና ሌሎች ሰዎችንም ስታነሳሳ ነበር ይላሉ።""ከታላቅ እህቷም ጋር 'ተገናኝተን እናውራ፤ እንረዳዳ፤ እኔም ተሰምቶኛል' ስትል ከዚህ በኋላ ፍርድ ቤት የያዘው ጉዳይ ስለሆነ ሂጂና ለአቃቤ ህጉ ንገሪው የሚል ምላሽ ነው የተሰጣት"" ሲሉ ይገልፃሉ።ይህ በእንዲህ እንዳለ ናዝራዊት በቁጥጥር ሥር መዋሏ ከተሰማ በኋላ ባሉት አስር ቀናት ውስጥ ስምረት ኬንያ ደርሳ የተመለሰች ሲሆን ድጋሜ ወደ ታይላንድ ለመሄድ አየር መንገድ ውስጥ ሆና በፖሊስ ቁጥጥር ሥር እንደዋለች ታናሽ እህቷ ዶ/ር ማርነት ታስረዳለች። በረራዋ ማታ ነበር የምትለው እህቷ እርሷን ወደ ጣቢያ ከወሰዷት በኋላ ፖሊሶች ቤታቸውን እንደፈተሹ ትናገራለች።• ዕጽ በማዘዋወር የተጠረጠረችው ናይጄሪያዊት ከእስር ተለቀቀችእርሷ እንደምትለው በቀጣዩ ቀን ስምረት ፍርድ ቤት የቀረበች ሲሆን በቂ ማስረጃ ስላልነበራቸው የዋስ መብቷ እንዲጠበቅላት፤ ጉዳዩ እስከሚጣራም ድረስ ፓስፖርቷ እንዲያዝ ብለው በ20 ሺህ ብር ዋስ እንደተለቀቀች ትናገራለች።ከዚህም በኋላ  ስምረት እንደማንኛውም ሰው በሰላም ስትንቀሳቀስ እንደቆየች፤ ነገር ግን ቀኑን በትክክል ባታስታውስም በተለቀቀች በወር ከአራት ቀን ውስጥ በድጋሜ ቤት ውስጥ እያለች በቁጥጥር ሥር እንደዋለች ታስረዳለች- ዶ/ር ማርነት። ስምረት በመጀመሪያ ዕፅ ለናዝራዊት አበራ ሰጥታለች በሚል ክስ ተጠርጥራ የተያዘች ሲሆን በድጋሜ በፖሊስ ቁጥጥር ስር የዋለችው ያለአግባብ የተገኘ ገንዘብን መጠቀምና ሰዎችን ያለአግባብ ማዘዋወር በሚል ክስ ተጠርጥራ ነው ስትልም አክላለች። ቀድሞ የተያዘ ፕሮግራም ስለሆነ ስምረት የቻይና ጉዞዋን ለምን አላደረገችም? ለምን ታይላንድ ሄደች? ያልናቸው የስምረት አክስት ሰብለወንጌል በበኩላቸው ""ከእጮኛዋ ጋር ነበር ወደ ታይላንድ ልትሄድ የነበረው፤ ፕሮግራም ነበራቸው፤ ሰርፕራይዝ ሊያደርጋት ነበር፤ ልንነግርሽ የማንፈልገው ግላዊ ጉዳይ ነበራቸው"" ሲሉ ምላሽ ሰጥተውናል። እጮኛዋም አብሮ በቁጥጥር ሥር የዋለ ሲሆን፣ ከዚሁ ጉዳይ ጋር በተያያዘ እንደሆነ የስምረት እህት ነግራናለች፤ ይሁን እንጂ ጉዳዩን ህግ ስለያዘው የሚነግሩን ዝርዝር መረጃ የለም ብላናለች። ስምረት በሶስተኛ ፖሊስ ጣቢያ በእስር ላይ የምትገኝ ሲሆን የፍርድ ሂደቱን እየተከታተሉ እንደሆነም ገልፀውልናል። ""በጥሩ ጤንነት ላይ አይደለችም"" ታናሽ እህቷ ዶ/ር ማርነት ""መጀመሪያ በቁጥጥር ሥር ውላ በዋስ ከወጣች በኋላ ሚዲያ ላይ የሚናፈሰውን ስናይ እንደ ቤተሰብ፤ የቤተሰብሽን ክብር ነው ያዋረድሽው ብለን ገለልተኛ አደረግናት"" ትላለች የሆነውን ስታስታውስ።• ከአምቦ ከተማ ነዋሪ ለዶ/ር አምባቸው የቀረቡ 4 ጥያቄዎችሚዲያ ላይ እንድትወጣና እንድትናገር የገፋፏት ቢሆንም 'እህቴ ናት፤ የእርሷ ጉዳት የእኔም ጉዳት ነው፤ እኔ ሚዲያ ላይ ከወጣሁ የፊርማ ማሰባሰቡን ዘመቻ ሊገታው ይችላል' በማለት ሚዲያ እንደሸሸች ትናገራለች። ""እኔ ተጎድቼ፤ እርሷ ነፃ ትውጣ"" ስትልም ነበር፤ ነገር ግን የናዝራዊትን ቤተሰቦች ለማነጋገርና ለማገዝ ብትፈልግም ፈቃደኛ እንዳልነበሩ ትገልፃለች። ይህ ሁሉ ነቀፌታም ሲደራረብባት ጨጓራዋን ታመመች፤ ትርፍ አንጀትም አጋጥሟት ቀዶ ህክምና አድርጋለች።ሰውነቷም በጣም እንደተጎሳቆለና የቀደመው መልኳ እንደሌለ በሃዘኔታ ይገልፃሉ። ቤተሰቡም እርሷን ይዘው ሐኪም ቤት ለሐኪም ቤት እየተንከራተቱ እንዳሉም ያስረዳሉ። ስምረት ግን በዚህ ሁኔታ ውስጥም ሆና  የናዝራዊትን መፈታት ዜና እንደምትጠባበቅና አዘውትራ እንደምትጠይቃቸውም ይናገራሉ።ስምረት ናዝራዊት ተፈትታ፤ እውነቱን ተናግራ እርሷንም ነፃ እንደምታወጣት ተስፋ አድርጋለች። የስምረት አክስትና እህት እንደ ቤተሰብ የፍርድ ሂደቱን እየተከታተሉ ሲሆን ለናዝራዊትም ፍትህ እንደሚመኙ ነግረውናል። የስምረት ቀጣይ ቀጠሮ ሚያዚያ 29/2011 ዓ.ም እንደሆነም ለቢቢሲ ገልፀዋል።
",https://www.bbc.com/amharic/news-48173947
2,በማይናማር ታስረው የነበሩት የሮይተርስ ጋዜጠኞች ተለቀቁ,7 ሜይ 2019,"



Image copyright
Reuters

በማይናማር ታስረው የነበሩት ሁለቱ የሮይተርስ ጋዜጠኞች መለቀቃቸው ተሰማ። ጋዜጠኞቹ የታሰሩት ማይናማር ውስጥ በሮሂንግያ ሙስሊሞች ላይ የደረሰውን በደል በማጋለጣቸው ነበር ተብሏል።እነዚህ ጋዜጠኞች ከቀናት በፊት በኢትዮጵያ በተከበረው የፕሬስ ነፃነት ላይ በተወካያቸው አማካይነት ሽልማት ተበርክቶላቸዋል።የ33 ዓመቱ ዋ ሎን እና የ29 ዓመቱ ኪያው ሶኤ ሶ የተለቀቁት የሚያንማር ፕሬዝዳንት ባደረጉላቸው ይቅርታ ነው ተብሏል። ጋዜጠኞቹ ለ500 ቀናት ከማይናማር ዋና ከተማ ርቆ በሚገኘው ያንጎን ከተማ ነበር የታሰሩት።• ስራቸው ለሞት የዳረጋቸው ጋዜጠኞችጋዜጠኞቹ ሮሂንግያ ሙስሊሞች ላይ የደረሰውን በደል በማጋለጣቸው ጥፋተኛ ተብለው እያንዳንዳቸው የሰባት ዓመት እስር ተፈርዶባቸው ነበር።የሁለቱ የሮይተርስ ጋዜጠኞች እስር በማይናማር የመገናኛ ብዙኃን ላይ እንደተቃጣ ጥቃት ተቆጥሮ የነበረ ሲሆን በሀገሪቱ ስላለው ዲሞክራሲም ጥያቄዎች ተነስተዋል። • ግጭትን ለማባባስ ፌስቡክ ጥቅም ላይ ውሏል ተባለ ጋዜጠኛ ዋ ሎን ከእስር እንደተለቀቀ ለቢቢሲ በሰጠው ቃል፤ በጋዜጠኛነት እንደሚቀጥልበት ተናግሯል።""ቤተሰቦቼንና ባልደረቦቼን ለማግኘት ናፍቄያለሁ፤ ወደ ዜና ክፍልም እስክሄድ ድረስ ጓጉቻለሁ"" ብሏል።• ቦይንግ አደጋው ከመድረሱ በፊት ችግሩን አውቅ ነበር አለ ጋዜጠኞቹ የተለቀቁት ከሌሎች በርካታ እስረኞች ጋር ሲሆን ምክንያቱ ደግሞ በየዓመቱ ለማይናማር አዲስ አመት ከሚደረግ ይቅርታ ጋር የተያያዘ ነው።የሮይተርስ ከፍተኛ ዋና አዘጋጅ ስለ ጋዜጠኞቹ ሲናገር፤ ለፕሬስ ነፃነት ""ቀንዲል"" የሆኑ ሲል አሞካሽቷቸዋል። አክሎም ""ብርቱ ጋዜጠኞቻችንን የማይናማር መንግሥት በመልቀቁ በጣም ደስተኞች ነን"" ብሏል።• ""የአደገኛ ግለሰቦች"" የፌስቡክ ገጽ መዘጋት ጀመረ የሰብአዊ መብት ተሟጋቹ ሂይውመን ራይትስ ዎች በበኩሉ፤ ጋዜጠኞቹን እንኳን ደስ አላችሁ ካለ በኋላ ""አሁንም በርካታ ጋዜጠኞች በማይናማር በእስር ላይ ይገኛሉ።"" ሲል አስታውሷል።እነዚህ ጋዜጠኞች የማይናማር ዜግነት ያላቸው ሲሆን ለሮይተርስ ነበር የሚሰሩት። በቁጥጥር ስር ሲውሉም በሀገሪቱ ሰሜናዊ ክፍል በፀጥታ ኃይሎች ስለተገደሉ 10 ወንዶች መረጃ እየሰበሰቡ ነበር ተብሏል።


Image copyright
Reuters

በቁጥር ስር የዋሉት ዘገባው ከመውጣቱ በፊት ሲሆን፤ መረጃ አለን ብለው በአንድ ሆቴል የቀጠሯቸው እና መረጃ ያቀበሏቸው ሁለት የፖሊስ አባላት አሳልፈው እንደሰጧቸው በኋላ ላይ ለፍርድ ቤት ቃላቸውን ሰጥተዋል።• ጋዜጠኞች ስለ ለውጡ ማግስት ሚዲያ ምን ይላሉ?እነሱ በእስር ላይ እያለ እያጠናቀሩት የነበረው ዘገባ የወጣ ሲሆን፤ ዘገባው በርካታ መረጃዎችን በመያዙና የደረሰውን የሰብአዊ መብት ጥሰትና ሞት በማጋለጡ ተደንቆ ነበር።
",https://www.bbc.com/amharic/news-48183256
3,አውስትራሊያ፡ ጠቅላይ ሚንስትሩ በምርጫ ቅስቀሳ ላይ እንቁላል ተወረወረባቸው,7 ሜይ 2019,"



Image copyright
EPA


አጭር የምስል መግለጫ

                    ጠቅላይ ሚንስትር ስኮት ሞሪሰን
                

የአውስትራሊያው ጠቅላይ ሚንስትር ስኮት ሞሪሰን የምርጫ ቅስቀሳ ሲያደርጉ እንቁላል ተወረወረባቸው።ጠቅላይ ሚንስትሩ ከሀገሪቱ ምርጫ አስቀድመው ቅስቀሳ ሲያድጉ ነበር በእንቁላል የተመቱት። የሀገሪቱ መገናኛ ብዙሀን እንደዘገቡት፤ እንቁላሉ ጠቅላይ ሚንስትሩ ላይ ካረፈ በኋል ሳይሰበር ወድቋል። ክስተቱን ተከትሎም አንዲት የ25 ዓመት ሴት በቁጥጥር ስር መዋሏ ተሰምቷል።ጠቅላይ ሚንስትሩ ድርጊቱን ""እፍርታምነት  ነው"" ብለው፤ ጠባቂዎቻቸው ነገሩን በፍጥነት በቁጥጥር ስር በማዋላቸው አመስግነዋቸዋል። • ጤፍ ሃገሩ የት ነው? ደቡብ አፍሪካ? አውስትራሊያ? . . . • ካለሁበት 18፡ አውስትራሊያ መጥቼ እርቃናቸውን የሚሄዱ ሰዎችን ሳይ በጣም ደነገጥኩኝ • 'ኒከርስ' የማይሸጥ የማይለወጠው ቁመተ ሎጋው በሬጠቅላይ ሚንስትር ስኮት ሞሪሰን በሀገሪቱ የሴቶች ማኅበር ውስጥ ቅስቀሳ በሚያደርጉበት ወቅት ነበር በእንቁላል የተመቱት። በቦታው ሌላ ምንም ጉዳት አለመድረሱ ተዘግቧል። ስኮት ሞሪሰን በዚህ ዓመት በእንቁላል የተመቱ ብቸኛው አውስትራሊያዊ ፖለቲከኛ አይደሉም።ፍራስተር አኒንንግ የተባሉ ፖለቲከኛ በኒውዝላንድ መስጊድ ውስጥ ስለደረሰው ጥቃት አወዛጋቢ አስተያየት መስጠታቸውን ተከትሎ እንቁላል ተወርውሮባቸው ነበር።በወቅቱ አንድ የ17 ዓመት ወጣትን ፖሊሶች ተጠያቂ አድርገዋል። የአውስትራሊያ ሀገር አቀፍ ምርጫ ከሰባት ቀን በኋላ ይካሄዳል። 
",https://www.bbc.com/amharic/48183286
4,ኢትዮጵያውያን በየመን ኤደን ከተማ በስታዲየም ውስጥ ታስረው ይገኛሉ- አይ ኦ ኤም,6 ሜይ 2019,"



Image copyright
-

በየመን አደን ከተማ በሺዎች የሚቆጠሩ አፍሪካውያን በስታዲየም ውስጥ መታገታቸው ተሰማ። እነዚህ አፍሪካውያን በደቡባዊ የመን በሚገኙ በአደን፣ ላዥ እና አቢያን ከተሞች ታስረው እንደሚገኙ በየመን የአለም አቀፉ ስደተኞች ድርጅት፣ አይ ኦ ኤም፣ ቃል አቀባይ የሆኑት ኦሊቪያ ሔዶን ለቢቢሲ ገልጸዋል።ከታገቱት አብዛኞቹ ወደ ሳኡዲ አረቢያና ሌሎች የአረብ ሀገራት ለመሻገር የመን የገቡ ኢትዮጵያውያን እንደሆኑ ቃል አቀባይዋ አስረድተዋል።ከኢትዮጵያውያን ባሻገር የሶማሊያና የጅቡቲ ዜጎችም መታሰራቸውን ኦሊቪያ ሔዶን ለቢቢሲ አረጋግጠዋል።• የኢትዮጵያዊያንና የኤርትራዊያን ሰቆቃ በየመን እነዚህ ኢትዮጵያውያን የተያዙት በየሥፍራው በተተከሉ የፍተሻ ጣቢያዎች ሲሆን በቁጥጥር ሥር ከዋሉ በኋላም ወደ ጦር ካምፖችና ኤደን ከተማ ወደ ሚገኘው ስታዲየም አምጥተዋቸዋል ብለዋል።ቃል አቀባይዋ ስደተኞቹ በተያዙበት ሥፍራ በመገኘት እንዳረጋገጡት ሥፍራው በጦርነቱ ምክንያት የፈራረሰ ሲሆን ስደተኞቹን ለማቆያ ብቁ አይደለም ብለዋል። 


Image copyright
AFP

ኢትዮጵያን ስደተኞች በታጣቂዎች እጅወደ የመን ላዥ ከተማ ከመጣ 25 ቀን እንደሆነው የሚናገረው አወል ሼህ ናስር በታጠቁ ኃይሎች በቁጥጥር ሥር ውሎ በወታደራዊ ካምፕ ውስጥ ታስሮ እንደነበር ለቢቢሲ ተናግሯል።አወል ወደ የመን ከገባ በኋላ መኪና በማጠብ ሥራ ላይ የተሰማራ ቢሆንም ፖሊስ መጥቶ ገንዘቡን ተቀብሎ እንዳባረረው ያስረዳል።በኋላም በከተማው በሚገኝ የሀገሩ ልጅ ቤት ተደብቆ ሳለ ፖሊሶች መጥተው ከብበዋቸው ወደ ወታደራዊ ካምፑ እንደተወሰዱ ለቢቢሲ አረጋግጧል።""ወደ ወታደራዊ ካምፑ የተወሰድነው 400 እንሆናለን፤ እዚያ ስንደርስ ግን ከ3ሺህ በላይ ስደተኞችን አይተናል።"" የሚለው አወል በአንድ መጋዘን ውስጥ አስገብተዋቸው እንደቆለፉባቸው ያስታውሳል።አወል እንደሚለው ከመጋዘኑ ለመፀዳዳትም ሆነ ንፋስ ለመቀበል መውጣት አይቻልም፤ ተፋፍገው እና በሙቀት ታፍነው ባሉበት ሁለት ስደተኞች በመታመማቸው በሩን ገንጥለው ልጆቹ አየር እንዲያገኙ እንዳወጧቸው ያስረዳል። በዚህ ጊዜ ነው ጠባቂዎች በሥፍራው እንደሌሉ ተረድተው በቡድን በመሆን ያመለጡት።• አልቃይዳ ከወዴት አለ?በቁጥር በርከት ብለው ያመለጡት በድጋሚ በቁጥጥር ሥር ውለዋል የሚለው አወል እርሱ ግን ከአንድ ጓደኛው ጋር በመሆን በማምለጥ አማን መግባቱን ነግሮናል። በአማን ከተማ ለመንቀሳቀስ አስቸጋሪ መሆኑን የሚናገረው አወል በየስፍራው የፍተሻ ጣቢያ በመኖሩ ወደ አለም አቀፉ የስደተኞች ድርጅት ሄዶ ለመመዝገብ እንኳ እንዳልቻሉ ይናገራል።  ከሰንዐ ወጣ በሚል የገጠር ከተሞች በአንድ ቀን ብቻ ከሶስት ሺህ በላይ ኢትዮጵያውያን ተይዘው ታስረዋል ሲሉ ለቢቢሲ የተናገሩት ደግሞ በሰንአ ከተማ ነዋሪ የሆኑት አቶ ከድር በከልቻ ናቸው። የሰንዐን ከተማ የሚቆጣጠሩት የሁቲ አማፂያን እንደሆነ የሚናገሩት አቶ ከድር መንግሥት የሰጣቸውን የስደተኝነት ሰነድ እንዲቀይሩ እንደሚያስገድዷቸው ከቀየሩ ደግሞ የየመን መንግስት ወደሚያስተዳድራቸው ሥፍራዎች መንቀሳቀስ እንደማይችሉ ያስረዳሉ። አቶ ከድር ""የሁቲ አማፂያን ወደ ተለያዩ የአረብ ሀገራት ለመሻገር ወደ የመን የሚሰደዱ ኢትዮጵያንን እየያዙ ወደ ውትድርና ያሰማራሉ"" ሲሉ ይከሳሉ። እነዚህ በግዳጅ ወታደር የሆኑ ኢትዮጵያውያን በየመን መንግሥት በቁጥጥር ሥር ከዋሉ በኋላ ኢትዮጵያውያን በገፍ መታፈስ መጀመራቸውንም ያስረዳሉ። ""በረሃብና በኮሌራ እየተሰቃዩ የሚሞቱ ኢትዮጵያውያንም አሉ"" ይላሉ -አቶ ከድር።  በዚህም ባለፈው ሳምንት ብቻ ከሰንዐ ወጣ ብላ የምትገኝ ረዳ በምትባል አነስተኛ ከተማ አምስት ኢትዮጵያውያን መሞታቸውን ተናግረዋል። በየመን ህጋዊ ወረቀት ያላቸው ኢትዮጵያውያንም ጭምር በአሁን ሰዓት የተለያዩ ችግር ውስጥ መሆናቸውን የተናገሩት አቶ ከድር ሁቲዎችን ትደግፋላችሁ በሚል መንቀሳቀስ መከልከላቸውን ያስረዳሉ።  • ""በጥሩ ጤንነት ላይ አይደለችም"" የስምረት ካህሳይ ቤተሰቦች ኢትዮጵያውያን ስደተኞች በሁቲ አማፂያን ታጣቂዎች አንዲሁም በየመን መንግሥት እንግልት እንደደረሰባቸውና ሕገወጥ ደላላዎች እንደሚያሰቃይዋቸው ያስረዳሉ።በየመን የሚገኙ ስደተኞች ወደ ሀገራቸው ለመመለስ ፍላጎት ያላቸው ቢሆንም ከከተማ ወጥቶና እንደልብ ተንቀሳቅሶ ጉዳያቸውን ማስፈፀም እንዳልቻሉ ለቢቢሲ ተናግረዋል።በዚያው የሚገኙ ሌሎች ኢትዮጵያውያን ስደተኞችም እንደሚናገሩት በሀገሪቱ የተለያዩ ሥፍራዎች የማይታወቁ እስር ቤቶች እንደሚገኙ፣ እስር ቤቶቹ ጠባብና የተፋፈጉ መሆናቸውን በዚህም የተነሳ ኮሌራን ጨምሮ ለተለያዩ በሽታዎች መገለጣቸውን ጨምረው ገልፀዋል። በአደን በእስር ላይ ከሚገኙት ወንዶችና ሴቶች በተጨማሪ 800 ሕፃናት እንደሚገኙበት የሚናገሩት የአይ ኦ ኤም ቃል አቀባይ፣ ሕፃናት የሆኑ ብቻ ሳይሆን ታዳጊ ልጆችም ከእስረኞቹ መካከል እንደሚገኙበትና የተለያዩ መንገላታቶች እንደሚደርስባቸው አስታውቀዋል። ቃል አቀባይዋ ያነጋገሯቸው አብዛኞቹ ስደተኞች ወደ ሀገራቸው መመለስ እንደሚፈልጉ የገለፁ ሲሆን አይ ኦ ኤም እነዚህን ስደተኞች ለመመለስ የተቻለውን ሁሉ እንደሚያደርግ ገልጿል።
",https://www.bbc.com/amharic/48175517
5,ቦይንግ አደጋው ከመድረሱ ከዓመት በፊት ችግሩን አውቅ ነበር አለ,6 ሜይ 2019,"



Image copyright
Getty Images

አውሮፕላን አምራቹ ቦይንግ ሁለቱም 737 ማክስ አውሮፕላኖች ላይ አደጋ ከማጋጠሙ አንድ ዓመት በፊት ችግር እንደነበረባቸው ያውቅ እንደነበርና ምንም እርምጃ አለመውሰዱን አመነ።ድርጅቱ እንዳስታወቀው አውሮፕላኖቹ ችግር እንዳለባቸው ባወቀ ጊዜ የጥንቃቄ ስርዓቶችን ከመዘርጋት ይልቅ የአደጋ ጊዜ መጠቆሚያ መተግበሪያዎችን ብቻ ነበር ያዘጋጀው። ይህ እርምጃም አውሮፕላኖቹ ላይ ምንም ችግር አልፈጠረም ብሏል።149 መንገደኞችንና 8 የበረራ ሰራተኞችን አሳፍሮ ወደ ናይሮቢ ይጓዝ የነበረው ET 302 ቦይንግ 737 ማክስ 8 አውሮፕላን ከቦሌ አለም አቀፍ አውሮፕላን ከተነሳ ከ6 ደቂቃዎች በኋላ ከአብራሪዎቹ ጋር ይደረግ የነበረው ግንኙነት ተቋርጦ ቢሾፍቱ አካባቢ አውሮፕላኑ የመከስከስ አደጋ ማጋጠሙ የቅርብ ጊዜ ትውስታ ነው።ይህንን ተከትሎም 387 የሚሆኑ ቦይንግ ማክስ 737 አውሮፕላኖች በመላው ዓለም ጥቅም ላይ እንዳይውሉ ታግደዋል።  ባለፈው ጥቅምት ወርም የኢንዶኔዢያ ላየን አየር መንገድ ንብረት የሆነ ተመሳሳይ አውሮፕላን ለበረራ ከተነሳ ከደቂቃዎች በኋላ በከፍተኛ ፍጥነት ቁልቁል ወደ ባህር በመከስከሱ የ189 ሰዎች ሕይወት ጠፍቷል። • ''አብራሪዎቹ ትክክለኛው መመሪያ ተከትለዋል''• አደጋው የደረሰበት ቦይንግ 737 የገጠመው ምን ነበር ? ቦይንግ ለችግሩ መፍትሄ የሚሆነውን አሰራር በመላው ዓለም ተግባራዊ ለማድረግ አስቦ የነበረ ቢሆንም አውሮፕላኖቹን ለአየር መንገዶች ማስረከብ እስከሚጀመርበት ሰዓት ድረስ አለማጠናቀቁን አምኗል።አየር መንገዶችም አውሮፕላኖቹን ከገዙ በኋላ እንደገና አዲሱን የመተግበሪያ ስርዓት እንዲገዙ ሆኗል። ችግሩንም በአጭር ጊዜ ውስጥ ለመፍታት የማሻሻያ ሥራ እየሰራሁ ነበር ብሏል ቦይንግ።ሁለቱም 737 አውሮፕላኖች ላይ አደጋ ከማጋጠሙ ከወራት በፊት ችግር እንዳለባቸው ባውቅም፤ አደጋው ያጋጠማቸው በዚሁ ችግር ምክንያት ነው የሚለው ግን ገና በምርመራ የሚታወቅ ነው ብሏል።የበረራ መረጃ መቅጃው የያዘው መረጃ እንዳሳየው አውሮፕላኑ የተሳሳተ ማዕዘን ጠቋሚ (አንግል ኦፍ አታክ ሴንሰር) ግብዓት ስለነበረው የደህንነት መቆጣጠሪያ ሥርዓቱ (ኤምካስ) ሥራውን እንዲያከናውን ማድረጉ የፓይለቶቹ ጥፋት አይደለም፤ ይህ ደግሞ የሆነው ፓይለቶቹ ሊያጋጥም ስለሚችለው አደጋ ከቦይንግ ሊሰጣቸው የሚገባውን የማሻሻያ ስርዓት አለማግኘታቸውን ያመላክታል።• አደጋው ስፍራ በየቀኑ እየሄዱ የሚያለቅሱት እናት ማን ናቸው? • ""የሞተው የኔ ያሬድ ነው ብዬ አላሰብኩም"" የካፕቴን ያሬድ የ11 አመት ጓደኛ በተሳሳተ መረጃ ኤምካስ (ማኑቬሪንግ ካራክተሪስቲክስ ኦጉመንቴሽን ሲስተም) አክቲቬት እንዳይሆን የተሻሻለ ሶፍትዌር እያዘጋጀ እንደነበረና፣ ለአብራሪዎች ስልጠና እና 737 ማክስን በተመለከተ የሥልጠና ፕሮግራሞችን እንዳረቀቀ ገልጿል።አደጋዎቹም ይህንን ከማድረጉ በፊት መከሰታቸው አሳዛኝ አጋጣሚ ቢሆንም አሁንም ቢሆን አደጋው ከዚህ ጋር ይያያዝ አይያያዝ የታወቀ ነገር የለም ብሏል በመግለጫው።የአሜሪካው የፌደራል አቪዬሽን ቁጥጥር ባለስልጣን በበኩሉ ቦይንግ ስለችግሩ የኢንዶኔዢያው አየር መንገድ አውሮፕላን ከተከሰከሰ አንደ ወር በኋላ ነው ያሳወቀኝ ብሏል።ባለስልጣኑ ችግሩን እንደ አነስተኛ ችግር ቢመድበውም ቦይንግ ቀደም ብሎ ማሳወቁ ግን አደጋዎችን ለመከላከል ይጠቅሙ ነበር ብሏል።
",https://www.bbc.com/amharic/news-48174989
6,አሜሪካ፡ በቁንጅና ውድድር ያሸነፉት ጥቁር ሴቶች,7 ሜይ 2019,"



Image copyright
Instagram


አጭር የምስል መግለጫ

                    ከግራ ወደ ቀኝ ካሌግ ጋሪስ፣ ቸስሊ ክርይስት፣ ኒያ ፍራንክሊን
                

በዚህ ዓመት በአሜሪካ በተካሄደው የቁንጅና ውድድር ላይ ያሸነፉት ሦስቱም ሴቶች ጥቁሮች ናቸው። የ25 ዓመቷ ኒያ ፍራንክሊን ባለፈው መስከረም ወር የተመረጠች ሲሆን የ18 ዓመቷ ካሊን ጋሪስ እርሷን በመከተል፤ በአስራዎቹ የዕድሜ ክልል በሚገኙት ዘርፍ ወ/ሪት አሜሪካ ተብላ ተመርጣለች። ቸስሊ ክርይስት ደግሞ ወ/ሪት ዩ ኤስ ኤ ተብላ አሸናፊ ሆናለች። የእነርሱ ማሸነፍ በዘረኝነትና በአድሏዊነት ለአስርት ዓመታት የዘለቀውን አስተሳሰብ በማስወገድ ረገድ ትርጉም ተሰጥቶታል።• ፕሬዚዳንቱ የቁንጅና አሸናፊዋን በተፈጥሮ ፀጉሯ ልታጌጥ ይገባል ሲሉ ተቹ ""ውድድሩን ማሸነፌ አካታችነት፣ ልዩነት፣ ጥንካሬ እና የሴቶች ብቃት ላይ የነበረውን የተዛባ አስተሳሰብ ለመቀየር የሚያስችል ነው"" በማለት ከአሸናፊዎቿ አንዷ የሆነችው ወ/ሪት ክሪስት ሽልማቷን ስትቀበል ተናግራለች።ክሪስት በሰሜን ካሮሊና ግዛት የህግ ባለሙያ ስትሆን በእስረኞች ላይ የሚደርስ ፍትሃዊ ያልሆነ አሰራርን በመሟገትም ትታወቃለች።ሌላኛዋ አሸናፊም ወ/ሪት ፍራንክሊን እንዲሁ የኦፔራ ሙዚቃ አቀንቃኝ ስትሆን  ሆፕ በተሰኘ ግብረ ሰናይ ድርጅትም ጥበብ ለማህበራዊ ለውጥ ያለውን አስተዋፅኦ ታስተዋውቃለች።ከዚህም በተጨማሪ በአስራዎቹ የዕድሜ ክልል የምትገኘው ወ/ሪት ጋሪስ እና ክሪስት የራሳቸውን ተፈጥሯዊ ፀጉር አጊጠው ነበር መድረክ ላይ የታዩት።በአውሮፓውያኑ 2020 ፕሬዚደንታዊ ምርጫ ሴናተር ይሆናሉ ተብለው የሚጠበቁት ካማላ ሃሪስ  ውድድሩን አስመልክተው ""ለእነዚህ ወጣትና ስኬታማ ሴቶች ህልማቸውን ለማሳካት በጣም ወሳኝ የሆነ ጊዜ ነው"" ሲሉ በኢንስታግራም ሃሳባቸውን አስፍረዋል።• ሩሲያዊው ቄስ በባለቤታቸው ""ሀጥያት"" ለስደት ተዳረጉ በአውሮፓውያኑ 1983 ቬኔሳ ዊሊያም የቁንጅና ውድድርን በማሸነፍ የመጀመሪያዋ ጥቁር ሴት ነበረች።ወ/ሪት ዊሊያምስ ወ/ሪት አሜሪካ ተብላ የቁንጅና ዘውዱን  ከጫነች በኋላ እስከ አውሮፓውያኑ 1990 ድረስ ሌላ አሸናፊ የሆነች ጥቁር ሴት አልነበረችም። በአውሮፓውያኑ 1990 ግን ሌላ ጥቁር አሜሪካዊት ማሸነፍ ችላለች።ወ/ሪት አሜሪካ ውድድር ከቀዳሚዎቹ የቁንጅና ውደድሮች አንዱ ሲሆን በአውሮፓውያኑ 1921 ነበር የተጀመረው። ወ/ሪት ዩ ኤስ ኤ ደግሞ በአውሮፓውያኑ 1950 ተጀመረ።  ከዚያም በዚሁ ተመሳሳይ ዓመት በአስራዎቹ የዕድሜ ክልል የሚገኙ ሴቶች የቁንጅና ውድድር ተጀምሯል።
",https://www.bbc.com/amharic/news-48183237
7,የቦስኒያ ጦርነት፡ በጦርነት ወድሞ የነበረው አላድዛ መስጊድ ተከፈተ,6 ሜይ 2019,"



Image copyright
Reuters


አጭር የምስል መግለጫ

                    አላድዛ መስጊድ ሙሉ በሙሉ ከወደመ ከዓመታት በኋላ እንደገና ተገንብቷል
                

በአውሮፓውያኑ ከ1992-1995 በቦስኒያ በተካሄደው ጦርነት የወደመው የአላድዝ መስጊድ ጥገና ተደርጎለት ከሦስት አስርት ዓመታት በኋላ እንደገና ተከፈተ።ቦስኒያ በሚገኘው በዚህ መስጊድ በሺዎች የሚቆጠሩ ሰዎች በመገኘት የመክፈቻ ሥነ ሥርዓቱን ታድመዋል። በፎካ ከተማ የሚገኘው አላድዛ መስጊድ በቦስኒያ እና ሰርቢያ መካከል የብሔር ግጭት ለመቀስቀስ በማሰብ ነበር ኢላማ የተደረገው።• በፆም ወቅት ሰውነታችን ውስጥ ምን ይካሄዳል?በ16 ኛው ክፍለዘመን በኦቶማን የኪነ ህንፃ ጠበብቶች የተሠራ እንደሆነ የሚነገርለት መስጊዱ በጦርነቱ ከወደመ በኋላ መልሶ ለመገንባት ዓመታትን የወሰደ ሲሆን ቱርክን ጨምሮ ሌሎች አገራት የገንዘብ ድጋፍ አድርገዋል። በጦርነቱ በፈንጂ እስኪወድምም ድረስ አገልግሎት ይሰጥ ነበር ተብሏል።በፍንዳታው የወደቀው ዋናው የመስጊዱ አካል በድንጋይ የተገነባ ሲሆን  በአደጋው የፈራረሱትንና የተዳፈኑት በቁፋሮ እንዲወጡ ተደርገዋል። በጦርነቱ ወቅት በፎካ ከተማ ሰርቢያን ያልሆኑ ሰዎች ግድያ ይፈፀምባቸው ነበር። በዚህም ሳቢያ ይህ አካባቢ ሰርቢንጂ ተብሎ የተሰየመ ሲሆን በአውሮፓውያኑ 2004 የቦስኒያ ፍርድ ቤት የቀድሞ ስሟ እንዲመለስላት ውሳኔ አስተላልፈዋል።• የቻይና ሙስሊሞች ምድራዊ 'ጀሐነም' ሲጋለጥታዲያ በዛሬው ዕለት በቦስኒያ የሚገኙ ህዝበ ሙስሊሞችም የመስጊዱን በድጋሜ መከፈት በድምቀት እያከበሩ ይገኛሉ።"" ዛሬ ሰዎች በዚህ አካባቢ ሰላም እንዳገኙና ደህንነታቸው እንደተመለሰላቸው ለማየት ችለናል "" ሲሉ የቡድኑ መሪ ሁሴን ካቫዞቪቸ በዝግጅቱ ላይ ሲናገሩ ተደምጠዋል።የቱርክ የባህል ሚንስትር መህምት ኑሪ ኢርሶይ  በበኩላቸው ""ጥላቻና ዘረኝነት ቁሳቁስን ሊያወድም ይችላል፤ ነገርግን የነበረን ባህልና ኃይማኖት ማጥፋት ግን  አይችልም "" ብለዋል በዝግጅቱ ላይ።በቦስኒያ የአሜሪካ መልዕክተኛም ""ይህ መስጊድ ለወደፊቱን ትውልድ ተስፋን የሚሰጥና የሚያስተሳስር ነው"" ሲሉ መልዕክታቸውን አስተላልፈዋል። ባለፈው ዓመት የቀድሞው የቦስኒያ ሰርብ ወታደር ፈንጂ በመቅበር ተሳትፈሃል ተብሎ ክስ እንደቀረበበት ይታወሳል።ፎካ ከተማ ከጦርነቱ በፊት ካላት 41 ሺህ ገደማ የህዝብ ብዛት ግማሽ ያህሉ ሙስሊም ሲሆኑ አሁን ግን ቁጥራቸው ከአንድ ሺህ ያነሰ እንደሆነ ሮይተርስ የዜና ወኪል ዘግቧል።
",https://www.bbc.com/amharic/news-48173949
8,የቢቢሲ የምርመራ ቡድን ቻይና ሙስሊም ዜጎቿን በማጎሪያ እያሰቃየች እንደሆነ ደርሶበታል,25 ኦክተውበር 2018,"





አጭር የምስል መግለጫ

                    ቻይና ለሙስሊም ዜጎቿ ምድራዊ ሲኦል ሆናለች
                

ወትሮም ቻይና ለምዕራባዊያን ምስጢር ናት። ለሙስሊም ዜጎቿ ደግሞ ጀሐነም። የቢቢሲ የምርመራ ዘገባ ቡድን ይፋ ባደረገው ልዩ ጥንቅር ቻይና በመቶ ሺዎች የሚቆጠሩ ሙስሊም ዜጎችን የምታጉርበት የበረሃ ካምፕ መኖሩን አጋልጧል።""የዕደ ጥበብ ማሰልጠኛ"" በሚል ሽፋን ለዓመታት የቆየው ይህ ካምፕ አስተሳሰብን የሚያጥብ፣ ጉልበትን የሚያዝል፥ እምነትን የሚሸረሽር፣ ኅቡዕ የግዞት ማዕከል ነበር ተብሏል።እንደ ቢቢሲ ዘገባ ከሆነ በማዕከሉ ገብተው የሚወጡ ዜጎች ሃይማኖታቸውን ብቻ ሳይሆን ጨርቃቸውን ሊጥሉ ይችላሉ።• ለእነ ባራክ ኦባማ የተላከው ጥቅል ቦምብ• ባህር አቋራጩ የቻይና ድልድይ ተከፈተ  • የመጀመሪያዋ ሴት ርዕሰ ብሔር- አምባሳደር ሳህለወርቅ ዘውዴቻይና በበኩሏ ""የአክራሪ ሙስሊሞች ሞገደኛ አስተሳሰብ የምገራበት ከፍተኛ የትምህርትና ሥልጠና ተቋሜ ነው"" ትላለች።ካምፑ የት ይገኛል?ዢንዣንግ በሚሰኘው የምዕራብ ቻይና ክፍለ ግዛት ዳባቼንግ በምትባል ትንሽዬ አውራጃ ይገኛል፤ እልም ባለ በረሃ ውስጥ።የዚህ የግዞት ማዕከል አጥር ሁለት ኪሎ ሜትር ይረዝማል፣ 16 ሰማይ ጠቀስ የጥበቃ ማማዎችም አሉት።ቻይና የገዛ ሙስሊም ዜጎቿን እያፈነች በዚህ የግዞት ካምፕ ስታሰቃይ እንደኖረች የማያወላዳ መረጃ ተገኝቷል።




አጭር የምስል መግለጫ

                    የማጎሪያ ካምፑ የሳተላይት ምሥል
                

እንዴት ተደረሰበት?ከ2015 ወዲህ በዚህ ጭው ያለ በረሃ የግንባታ ቁሳቁሶች ሲንቀሳቀሱ ግርምትን ፈጥሮ ነበር፤ በዚህ ስፍራ ምን ይገነባ ይሆን? የሚሉ ጥርጣሬዎች የበረከቱበት ጊዜም ነበር። ከሚያዚያ 2018 ወዲህ ግን የሳተላይት ምሥሎች አንዳች ግንባታን ማሳየት ጀመሩ። እጅግ ግዙፍ፣ ከፍተኛ ጥበቃ የሚደረግለት የበረሃ ካምፕ መሆኑም ተረጋገጠ። አጥሩ ብቻ 2 ኪሎ ሜትር ይረዝማል። እስከ አፍንጫቸው የታጠቁ በሺ የሚቆጠሩ የሰው 'ዋርዲያዎች' የሚኖሩበት፣ 16 የስለላ ማማዎች የተቸነከሩበት ካምፕ።ያም ሆኖ በዚህ ዘመን ከተፈጸሙ የጅምላ የሰብአዊ መብት ጥሰቶች አንዱ በዚህ በረሃ እንደሚፈጸም የሚያውቅ አልነበረም።የቢቢሲ የምርመራ ጉዞ ዘገባየቢቢሲ የምርምር ጋዜጠኞች ቡድን በማለዳ ኡሩምኪ አየር ማረፊያ ደረስን።ቡድናችን ከአየር መንገድ ወጥቶ ወደ ደባቼንግ እስኪደርስ ድረስ ቢያንስ አምስት መኪናዎች እየተከታተሉን ነበር። ከነዚህ ውስጥ ብዙዎቹ ነጭ ለባሾች ነበሩ።ወደዚህ ካምፕ የመጠጋቱ ነገር ለመርማሪ ቡድኑ ፈተና እንደሚሆን ሳይታለም የተፈታ ነው። ወደ ሥፍራው እየተቃረብን ስንመጣ አንዳች ኃይል እንደሚያስቆመን ገምተን ነበር። በመቶ ሜትሮች ርቀት ካምፑን ስንቃረብ ያልጠበቅነውን ተመለከትን።ያ በሳተላይት የአሸዋ ቁልል ይመስል የነበረው መጋዘን ሌላ መልክ ይዟል። ከጎኑም የማስፋፊያ ፕሮጀክት ግንባታ እየተካሄደ ነበር።ክሬኖች፣ ስካቫተርና ሌሎች የግንባታ መሣሪያዎች ይንኳኳሉ። በመልክ የተሰደሩ ባለ አራት ፎቅ ቡላማ ሕንጻዎች ይታያሉ።ይህ ሁሉ ጭው ባለ በበረሃ ውስጥ የሚታይ ትዕይንት ነው።ካሜራችን መቅረጽ እንደጀመረ ከየት መጡ ሳንል ፖሊሶች ወረሩን። መኪናችን በደኅንነቶች እንዲቆም ተደረገ። ካሜራችንን እንድናጠፋ ቀጭን ትዕዛዝ ተሰጠን።ያም ሆኖ ካሜራችን አንድ ምስል አስቀርቶ ነበር። ዓለም ምንነቱን የማያውቀውን ካምፕ ምስል።እነማን ይታጎሩበታል?




አጭር የምስል መግለጫ

                    በቻይና ምዕራባዊ ክፍል የሚገኝ ሶላት የማይሰገድበት መስጊድ
                

ወደዚህ ካምፕ ለመወርወር ቻይናዊ ሙስሊም መሆን በቂ ነው።የአካባቢው ተወላጆችን ስለዚህ ካምፕ ምንነት ስንጠይቃቸው በፍርሃት ይደነብሩ ነበር። ገሚሶቹ ደግሞ ትምህርት ቤት እንደሆነ ብቻ ይናገራሉ። ከዓለም ዕይታ የተደበቀ ትምህርት ቤት።""በመቶ ሺህ የሚቆጠሩ ሰዎች፤ በአስተሳሰብ ጤና የራቃቸው ሰዎች የሚማሩበት ነው"" አለን ሌላ ነዋሪ።ቻይና በተደጋጋሚ ሙስሊም ዜጎቿን ማጎርያ ውስጥ እንደማትወረውራቸው ስታስተባብል ኖራለች።ይህን ክስ ተከትሎ የቻይና ቴሌቪዥን በፕሮፓጋንዳ ተጠምዷል። ንጹሕ መማሪያ ክፍሎችን፤ አመስጋኝ ተማሪዎችን ወዘተ በማሳየት።ሆኖም በዚህ ትምህርት ቤት መመረቅ የለም፤ ግዞት ነው። መግባት እንጂ መውጣት ሕልም ነው።በቴሌቪዥን የሚቀርቡት ተማሪዎችም ይህ ""ትምህርት ቤት"" እንዴት ሕይወታቸውንና መንፈሳቸውን እንዳደሰ ነው የሚናገሩት። ነገርየው ቃለ መጠይቅ ሳይሆን ኑዛዜ ነበር።ይህ ማጎርያ የተገነባው በተለይ ለዢያንዣንግ ነዋሪዎች ነው፤ ኢጉርስ ይባላሉ። ብዙዎች ከአናሳ የቻይና ዘውግ የተገኙ ናቸው። 1.5 ቢሊዮን ከሚሆነው የቻይና ሕዝብ 10 ሚሊዮን ቢሆኑ ነው። ቻይንኛን አይናገሩም። ቋንቋቸውም ቱርኪክ ነው። የዚህ ግዛት ሙስሊም ነዋሪዎች ነጠላ ማጣፋት ሻሽ ማገልደም፥ በሂጃብ መጀቦን አይሞክሯትም። ረመዳን መጾም በጠኔ ያስገርፋል፣ ሶላት መስገድ ለግዞት ይዳርጋል። ጢንም ማንዠርገግ ከፍተኛ የሥነ ምግባር ጥሰት ነው።ቻይና ክፍል ሃይሞኖት አንድ ነው፤ እሱም ኮሚኒዝም፤ መማለድም በሺ ዣን ፒንግ።




አጭር የምስል መግለጫ

                    አብዱልሰላም ሙሐሜት
                

ምስክርነትቢቢሲ ስምንት ከሚሆኑ የኢጉር ዘውግ አባላት ጋር ቃለ ምልልስ አድርጓል። ነዋሪነታቸው ከቻይና ወዲያ ባሕር ማዶ ነው።ምስክርነታቸው መርማሪ ቡድኑ ከደረሰበት ውጤት ጋር ስምም ነው።አብዱሰላም ሙሐመት የ41 ዓመት ጎልማሳ ነው። ቀብር ላይ የቁርዓን ጥቅስ ተናግረሃል በሚል በ2014 ወደ ካምፑ መወሰዱን ያስታውሳል። ""በካምፑ ውስጥ በጠዋት ተነስተህ ትሰለፋለህ። ከባድ የሰውነት እንቅስቃሴ እንድትሠራ ትገደዳለህ። በፍጥነት ትሮጣለህ። በፍጥነት መሮጥ ያልቻሉትን ማሰቃያ ራሱን የቻለ ክፍል አለ"" ይላል ሌላው የቀድሞ ታራሚ አብሌት ሱርሱን።""ሁልጊዜ መዝሙር ያዘምሩናል፤ 'ደሜና አጥንቴ ለኮሚኒስት ፓርቲ፤ ቻይና ትቅደም' የሚል መዝሙር። ሕጎችን ያሸመድዱናል። ያስተማሩንን በደንብ ካላስታወስን ግን ከፍተኛ ቅጣት ይጠብቀናል።"" ይላል አብሌት። አብሌት በለስ ቀንቷቸው ከግዞት ካምፑ ማምለጥ ከቻሉ እድለኛ ዜጎች አንዱ ነው። አሁን በቱርክ አገር ጥገኝነት ጠይቆ ይገኛል።""እኔ እዚያ ሳለሁ የ74 ዓመት አዛውንት ከ8 ልጆቻቸው ጋር ፍዳቸውን ያዩ ነበር፤ ሙስሊም የሆነ አንድም ቻይናዊ የቀረ አይመስለኝም"" ሲል ምስክርነቱን ሰጥቷል።ሶላት የማያውቁ መስጊዶች




አጭር የምስል መግለጫ

                    መስጊዶች ለቱሪስቶች የጉብኝት መዳረሻ እንጂ ሶላት መስገጃ አልሆኑም
                

የቢቢሲ የምርመራ ጋዜጠኞች ቡድን ቀድሞ የኡግር ባሕል ማዕከል ተደርጋ በምትታሰበው ካሻጉር በተባለችው ከተማ ቅኝት አድርጎ ነበር።በዚች ከተማ የሚገኙ ሰዎች ቤተሰቦቻቸው ወዴት እንደሄዱ ሲጠየቁ ለመናገር ይፈራሉ። የከተማው ነዋሪ ግዞት ነው ያለው።የከተማዋ ትልቁ መስጊድ ወደ ሙዝየምነት ተቀይሯል።መርማሪ ቡድኑ የዙሁር ሶላትን ለማየት መስጂድ በር ላይ ነበር። ለሶላት ብቅ ያለ የለም። አዛንም የለም።መስጊዱ በር ላይ ቆሞ የነበረ አንድ ፖሊስ "" ሶላት ስንት ሰዓት ነው የሚጀመረው"" ብለን ጠየቅነው። "" ስለ ሶላት የማውቀው ነገር የለም፤ እዚህ ያለሁት ቱሪስቶችን ለመርዳት ነው"" አለ።ከመስጊዱ አቅራቢያ ጢማቸውን ሙልጭ አድርገው የተላጩ ሸምገል ያሉ ሰዎችን ተመለከትን። ""ሰጋጆች ወዴት ጠፉ?"" ስንል ጠየቅናቸው።አንደኛው አዛውንት ዝም እንድንል በእጃቸው ምልክት ሰጡን። ሌላኛው አንሾኳሸኩ ""ኸረ መስጊድ የሚመጣ ሰው የለም!""ወደ መስጊዱ በር በመመለስ ደጃፉን የሚያጸዳ ፖሊስ ዘንድ ሄድን።ቱሪስቶች ከመስጊዱ እየተጠጉ ፎቶ ይነሱ ነበር። መስጊዱ ለቱሪስት እንጂ ለሶላት ሰጋጆች ቦታ የለውም። ሶላት ሰጋጆች ግዞት ተወስደዋል።
",https://www.bbc.com/amharic/45974841
9,በሊቢያ የአማፅያኑ መሪ በረመዳን ወቅት የጥቃት ዘመቻዬን አጠናክረዋለው አሉ,6 ሜይ 2019,"



Image copyright
Reuters

በምስራቃዊ ሊቢያ በኩል ዋና ከተማዋን ትሪፖሊን ለመያዝ እየተንቀሳቀሰ ያለው ሚሊሻ ዋና አዛዥ ካሊፋ ሃፍታር የተባበሩት መንግስታት የጠየቀውን የተኩስ አቁም ስምምነት ወደ ጎን በማለት በረመዳን ጾም ወቅት ወታደሮቹ ከፍተኛ የማጥቃት ዘመቻ እንዲያደርጉ አሳስበዋል።የተባበሩት መንግስታት የቅዱሱን የረመዳን ወር በማስመልከት ሁሉም ተፋላሚ ኃይሎች የተኩስ አቁም ስምምነት እንዲያደርጉ ጠይቆ የነበረ ቢሆንም ጀነራል ካሊፋ ግን አለመስማማታቸውን ገልጸዋል።• ''ኢትዮጵያዊያንን የባሕር ላይ አደጋ መሞከሪያ ያደርጉ ነበር''ጀነራሉ አክለውም ወታደሮቻቸውና ደጋፊዎቻቸው በዚህ ከባድ ወቅት ጥንካሬና ቁርጠኝነት ማሳየት እንዳለባቸው አስታውቀዋል።ጀነራል ካሊፋ ሃፍታር የሊቢያ ብሄራዊ ግንባርን የሚመሩ ሲሆን በተባበሩት መንግስታት የሚደገፈውን መንግስት ጠራርጎ በማስወጣት ዋና ከተማዋ ትሪፖሊን ለመቆጣጠር ጥረት ማድረግ ከጀመሩ ቆይተዋል።ከአንድ ወር በፊት ትሪፖሊን ለመያዝ የሚደረገው ጦርነት ከተጀመረ አንስቶ እስካሁን በአስር ሺዎች የሚቆጠሩ ሰዎች መኖሪያቸውን ጥለው የተሰደደዱ ሲሆን በመቶዎች የሚቆጠሩ ደግሞ ሕይታቸው እንዳለፈ ተዘግቧል።• የሰሀራ በረሐን በክራች ያቋረጡት ስደተኞች • በሊቢያ በስራ ላይ ያለ ብቸኛው አየር መንገድ ጥቃት ደረሰበትባሳለፍነው ቅዳሜ በጀነራል ሃፍታር ወታደራዊ ማሰልጠኛ ላይ በተሰነዘረ ጥቃት ዘጠኝ ሰዎች መሞታቸው ሲዘገብ አይ ኤስ የተባለው እስላማዊ ቡድን ለጥቃቱ ኃላፊነቱን ወስዷል።የጀነራል ሃፍታር ወታደሮች ባሳለፍነው ጥር ወር በነዳጅ ምርት የሚታወቀውን ደቡባዊ ክፍል መቆጣጠራቸው የሚታወስ ነው።   አይ ኤስ በበይነመረብ ባስተላለፈው መልዕክት ሳብሃ በተባለችው አካባቢ በጀነራሉ ማሰልጠኛ ካምፕ ላይ በወሰደው እርምጃ 16 ሰዎች መገደላቸውን ያስታቀ ሲሆን በእስር ላይ የነበሩ የቡድኔ አባላትንም ነጻ አውጥቻለው ብሏል።     
",https://www.bbc.com/amharic/news-48174987
10,ታዋቂው ሰባኪ በህገወጥ ገንዘብ ዝውውር ተከሰሱ,3 ሜይ 2019,"



Image copyright
Getty Images

አከራካሪው የእስልምና ሃይማኖት ሰባኪ ዛኪር ናዪክ ከህገወጥ ገንዘብ ዝውውር ጋር በተያያዘ በህንድ አቃቤ ህግ ክስ ተመሰረተባቸው።በስደት የሚኖሩት ዛኪር ምንጩ ያልታወቀና በህገወጥ መንገድ የተገኘ እስከ 28 ሚሊየን ዶላር የሚደርስ ገንዘብ አንቀሳቅሰዋል የሚል ክስ ሲሆን የተመሰረተባቸው እሳቸው ግን ክሱን ሙሉ በሙሉ በመቃወም ክደዋል።ከዚህ በተጨማሪም ዛኪር የሽብር ጥቃትን የሚያነሳሱ የጥላቻ ንግግሮችን አስተላልፈዋል የሚል ክስም ቀርቦባቸዋል።• የህንድ ፊልም አፍቃሪዎች ወተት እየሰረቁ ነው• ቀብሩን አዘጋጅቶ ራሱን ያጠፋው አርሶ አደርየ53 ዓመቱ  ዛኪር ተራማጅ የእስልምና ፍልስፍና ተከታይ ሲሆኑ 'ፒስ ቲቪ' በተባለ የቴሌቪዥን ጣቢያ ስብከት ያስተላልፋሉ። ጣቢያው ምንም እንኳን ህንድ ውስጥ የተከለከለ ቢሆንም እስከ 200 ሚሊየን የሚደርሱ ሰዎች እንደሚከታተሉት ታውቋል።ዛኪር ናዪክ ያቋቋሙትና የቴሌቪዥን ጣቢያውን ሙሉ ወጪ የሚሸፍነው 'ኢስላሚክ ሪሰርች ፋውንዴሽን' የተባለው ድርጅት መቀመጫው በተባበሩት አረብ ኤምሬትስ ዱባይ ነው።የቴሌቪዥን ጣቢያው ከህንድ በተጨማሪ በብዙ ሃገራት የተከለከለ ሲሆን ባንግላዲሽ ደግሞ ቀዳሚውን ስፍራ ትይዛለች። በፈረንጆቹ 2016 በባንግላዲሽ ለተከሰተው የሽብር ጥቃትም መንግስት ይህንኑ ጣቢያና ዛኪር ናዪክን ተጠያቂ ያደርጋል።ዛኪር ናዪክ ከአውሮፓውያኑ 2010 ጀምሮ ወደ እንግሊዝ እንዳይገቡ የተከለከሉ ሲሆን የሚያስተላልፏቸው መልእክቶች ተገቢ ያልሆኑና ወጣቱን ወደ ሌላ አቅጣጫ የሚመሩ ናቸው ብሏል የእንግሊዝ መንግስት።• ጠባቂያቸውን ንግሥት ያደረጉት ንጉሥየተለያዩ ሃገራት እግድ የጣሉባቸው ዛኪር በአውሮፓውያኑ 2017 በጥገኝነት ወደ ማሌዢያ አቅንተዋል።   
",https://www.bbc.com/amharic/news-48144465
